<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>John 16 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Kitab Suci Zabur Injil</a><a class="location" href="JN.html">John 16</a><a class="prev" href="JN15.html">&lt;</a>
<a class="home" href="index.html">=</a>
<a class="next" href="JN17.html">&gt;</a>
</div></div>
<div class="section chapter JN JN16 uw_ms_kszi ms" dir="ltr" lang="ms" data-id="JN16" data-nextid="JN17" data-previd="JN15">
<div class="c">16</div>
<div class="s1">Peringatan Isa</div>
<div class="p">
<span class="v-num v-1">1&nbsp;</span><span class="v JN16_1" data-id="JN16_1">‘Semua ini Kukatakan kepadamu supaya kamu tidak sesat. </span>
<span class="v-num v-2">2&nbsp;</span><span class="v JN16_2" data-id="JN16_2">Mereka akan menyingkirkanmu daripada saumaah. Masanya akan tiba ketika semua orang yang membunuhmu menganggap bahawa dengan berbuat demikian dia mengabdi kepada Allah. </span>
<span class="v-num v-3">3&nbsp;</span><span class="v JN16_3" data-id="JN16_3">Perkara ini akan dilakukan oleh mereka, kerana mereka belum mengenal Bapa mahupun Aku. </span>
<span class="v-num v-4">4&nbsp;</span><span class="v JN16_4" data-id="JN16_4">Semua ini Kukatakan kepadamu supaya ketika berlaku nanti, kamu akan ingat bahawa Aku sudahpun memberitahumu. Aku tidak memberitahumu dari mulanya lagi kerana Aku masih bersamamu.</span>
</div>
<div class="s1">Pekerjaan Roh Suci </div>
<div class="p">
<span class="v-num v-5">5&nbsp;</span><span class="v JN16_5" data-id="JN16_5">‘Tetapi sekarang Aku akan pergi kepada Dia yang mengutus-Ku. Tidak seorang pun antaramu bertanya, “Ke mana Aku hendak pergi?” </span>
<span class="v-num v-6">6&nbsp;</span><span class="v JN16_6" data-id="JN16_6">Sekarang kamu bersedih, kerana Aku telah memberitahu perkara ini kepadamu. </span>
<span class="v-num v-7">7&nbsp;</span><span class="v JN16_7" data-id="JN16_7">Apa yang Kukatakan kepadamu ini benar; untuk kepentinganmu, baiklah Aku pergi. Selagi Aku tidak pergi, Penolong itu tidak akan datang kepadamu. Jika Aku pergi, Aku akan mengutus-Nya kepadamu. </span>
<span class="v-num v-8">8&nbsp;</span><span class="v JN16_8" data-id="JN16_8">Setelah Dia datang nanti, Dia akan menginsafkan dunia tentang dosa, kebenaran, dan penghakiman; </span>
<span class="v-num v-9">9&nbsp;</span><span class="v JN16_9" data-id="JN16_9">tentang dosa kerana mereka tidak percaya kepada-Ku; </span>
<span class="v-num v-10">10&nbsp;</span><span class="v JN16_10" data-id="JN16_10">tentang kebenaran kerana Aku akan pergi kepada Bapa dan kamu tidak akan melihat-Ku lagi; </span>
<span class="v-num v-11">11&nbsp;</span><span class="v JN16_11" data-id="JN16_11">dan tentang penghakiman kerana pemerintah dunia ini telah dihakimi.</span>
</div>
<div class="p">
<span class="v-num v-12">12&nbsp;</span><span class="v JN16_12" data-id="JN16_12">‘Ada banyak lagi yang ingin Kukatakan kepadamu, tetapi kamu belum berupaya menerimanya. </span>
<span class="v-num v-13">13&nbsp;</span><span class="v JN16_13" data-id="JN16_13">Tetapi apabila Dia, iaitu Roh Kebenaran, datang Dia akan membimbingmu ke arah segala kebenaran. Roh itu tidak akan mengatakan sesuatu menurut kehendak-Nya sendiri. Dia akan menyampaikan apa yang didengar-Nya dan memberitahumu apa yang akan terjadi. </span>
<span class="v-num v-14">14&nbsp;</span><span class="v JN16_14" data-id="JN16_14">Roh itu akan memuliakan-Ku, kerana Dia akan menerima apa yang berasal daripada-Ku dan menyatakannya kepadamu. </span>
<span class="v-num v-15">15&nbsp;</span><span class="v JN16_15" data-id="JN16_15">Segala milik Bapa-Ku milik-Ku juga. Maka itulah Kukatakan bahawa Dia akan menerima apa yang berasal daripada-Ku dan menyatakannya kepadamu.’</span>
</div>
<div class="p">
<span class="v-num v-16">16&nbsp;</span><span class="v JN16_16" data-id="JN16_16">Isa berkata, ‘Tidak lama lagi, kamu tidak akan melihat-Ku dan tidak lama kemudian, kamu akan melihat-Ku.’</span>
</div>
<div class="s1">Kedukaan dan kegembiraan</div>
<div class="p">
<span class="v-num v-17">17&nbsp;</span><span class="v JN16_17" data-id="JN16_17">Sebilangan pengikut Isa tertanya-tanya sesama sendiri, ‘Apakah maksud kata-Nya, “Tidak lama lagi kamu tidak akan melihat-Ku, dan tidak lama kemudian kamu akan melihat-Ku”? Dia juga berkata, “Aku akan pergi kepada Bapa.” ’ </span>
<span class="v-num v-18">18&nbsp;</span><span class="v JN16_18" data-id="JN16_18">Mereka berkata, ‘Apakah maksud “tidak lama lagi”? Kami tidak faham erti kata-kata-Nya!’</span>
</div>
<div class="p">
<span class="v-num v-19">19&nbsp;</span><span class="v JN16_19" data-id="JN16_19">Isa tahu bahawa mereka ingin bertanya kepada-Nya. Lalu kata-Nya kepada mereka, ‘Tadi Aku berkata, “Tidak lama lagi kamu tidak akan melihat-Ku, dan tidak lama kemudian kamu akan melihat-Ku.” Adakah kamu mempersoalkan kata-Ku itu? </span>
<span class="v-num v-20">20&nbsp;</span><span class="v JN16_20" data-id="JN16_20">Sesungguhnya Aku berkata kepadamu, kamu akan menangis dan meratap, tetapi dunia akan bersuka ria. Kamu akan bersedih, namun kesedihanmu akan berubah menjadi kegembiraan. </span>
<span class="v-num v-21">21&nbsp;</span><span class="v JN16_21" data-id="JN16_21">Apabila seorang perempuan hendak melahirkan anak, dia menderita kesakitan kerana masanya sudah tiba. Tetapi sebaik sahaja anak itu lahir, dia lupa akan penderitaannya. Dia bersukacita kerana seorang anak telah lahir ke dunia. </span>
<span class="v-num v-22">22&nbsp;</span><span class="v JN16_22" data-id="JN16_22">Begitulah juga kamu bersedih sekarang, tetapi Aku akan menemui kamu lagi. Hatimu akan dipenuhi kegembiraan, yang tidak dapat diragut oleh sesiapapun. </span>
<span class="v-num v-23">23&nbsp;</span><span class="v JN16_23" data-id="JN16_23">Pada ketika itu, kamu tidak akan bertanya apa-apa lagi kepada-Ku. Sesungguhnya Aku berkata kepadamu, apa sahaja yang kamu minta dalam nama-Ku, Bapa akan mengurniakannya kepadamu. </span>
<span class="v-num v-24">24&nbsp;</span><span class="v JN16_24" data-id="JN16_24">Hingga saat ini belum pernah kamu minta sesuatu dalam nama-Ku. Mintalah, kamu akan menerimanya dan sempurnalah kegembiraanmu.</span>
</div>
<div class="p">
<span class="v-num v-25">25&nbsp;</span><span class="v JN16_25" data-id="JN16_25">‘Aku telah mengatakan semua ini kepadamu secara kiasan. Tetapi akan sampai ketikanya Aku tidak lagi menggunakan kiasan; Aku akan berterus-terang kepadamu tentang Bapa. </span>
<span class="v-num v-26">26&nbsp;</span><span class="v JN16_26" data-id="JN16_26">Pada hari itu, kamu akan meminta dalam nama-Ku. Aku tidak berkata Aku akan meminta kepada Bapa bagi pihakmu. </span>
<span class="v-num v-27">27&nbsp;</span><span class="v JN16_27" data-id="JN16_27">Bapa sendiri mengasihimu, kerana kamu mengasihi-Ku dan percaya Aku datang daripada Bapa. </span>
<span class="v-num v-28">28&nbsp;</span><span class="v JN16_28" data-id="JN16_28">Aku memang berasal daripada Bapa dan datang ke dunia. Tetapi sekarang Aku meninggalkan dunia ini dan pulang semula kepada Bapa.’</span>
</div>
<div class="p">
<span class="v-num v-29">29&nbsp;</span><span class="v JN16_29" data-id="JN16_29">Para pengikut-Nya berkata, ‘Sekarang barulah Junjungan bercakap terus-terang, tanpa menggunakan kiasan. </span>
<span class="v-num v-30">30&nbsp;</span><span class="v JN16_30" data-id="JN16_30">Sekarang kami faham bahawa Junjungan mengetahui segala-galanya dan sesiapapun tidak perlu lagi bertanya apa-apa kepada-Mu. Oleh itu kami percaya bahawa Junjungan datang daripada Allah.’</span>
</div>
<div class="p">
<span class="v-num v-31">31&nbsp;</span><span class="v JN16_31" data-id="JN16_31">Isa berkata kepada mereka, ‘Percayakah kamu sekarang? </span>
<span class="v-num v-32">32&nbsp;</span><span class="v JN16_32" data-id="JN16_32">Saatnya akan datang, malah sudahpun sampai, ketika kamu akan bertempiaran. Kamu akan menjaga diri masing-masing, dan meninggalkan Aku keseorangan. Tetapi sebenarnya Aku tidaklah keseorangan, kerana Bapa bersama-Ku.</span>
</div>
<div class="p">
<span class="v-num v-33">33&nbsp;</span><span class="v JN16_33" data-id="JN16_33">‘Segala ini Kukatakan kepadamu supaya kamu beroleh sejahtera di dalam Aku. Di dalam dunia kamu akan menghadapi pancaroba; tetapi tabahkanlah hatimu, kerana Aku telah menewaskan dunia.’</span>
</div>

</div>
<div class="footer"><div class="nav">
<a class="prev" href="JN15.html">&lt;</a>
<a class="home" href="index.html">=</a>
<a class="next" href="JN17.html">&gt;</a>
</div></div>
</body>
</html>