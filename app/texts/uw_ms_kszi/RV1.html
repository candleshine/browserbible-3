<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Revelation 1 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Kitab Suci Zabur Injil</a><a class="location" href="RV.html">Revelation 1</a><a class="prev" href="JD1.html">&lt;</a>
<a class="home" href="index.html">=</a>
<a class="next" href="RV2.html">&gt;</a>
</div></div>
<div class="section chapter RV RV1 uw_ms_kszi ms" dir="ltr" lang="ms" data-id="RV1" data-nextid="RV2" data-previd="JD1">
<div class="mt">Wahyu</div>
<div class="c">1</div>
<div class="s1">Pendahuluan</div>
<div class="m">
<span class="v-num v-1">1&nbsp;</span><span class="v RV1_1" data-id="RV1_1">Inilah wahyu Isa al-Masih yang dinyatakan Allah kepada-Nya supaya Dia menyampaikan kepada hamba-hamba-Nya segala yang pasti segera terjadi. Al-Masih menghantarkan malaikat-Nya untuk memberitahu perkara-perkara itu kepada hamba-Nya Yahya.</span>
<span class="v-num v-2">2&nbsp;</span><span class="v RV1_2" data-id="RV1_2">Maka Yahya pun bersaksi tentang semua yang telah dilihatnya iaitu Firman Allah dan kesaksian Isa al-Masih.</span>
<span class="v-num v-3">3&nbsp;</span><span class="v RV1_3" data-id="RV1_3">Diberkatilah orang yang membaca kata-kata nubuat ini dan mendengarnya serta mematuhi apa yang tersurat di dalamnya, kerana masanya sudah dekat.</span>
</div>
<div class="s1">Salam kepada tujuh jemaah</div>
<div class="p">
<span class="v-num v-4">4&nbsp;</span><span class="v RV1_4" data-id="RV1_4">Daripada Yahya kepada tujuh jemaah di Asia Kecil:</span>
</div>
<div class="b">&nbsp;</div>
<div class="m">
<span class="v RV1_4" data-id="RV1_4">Kasih kurnia dan kesejahteraan kepadamu daripada Allah, iaitu Dia yang ada sekarang, yang ada dahulu dan yang akan datang, juga daripada tujuh roh yang di hadapan takhta-Nya,</span>
<span class="v-num v-5">5&nbsp;</span><span class="v RV1_5" data-id="RV1_5">dan daripada Isa al-Masih, Saksi Setia. Dialah yang pertama dibangkitkan dari kalangan orang mati dan Dialah Raja kepada sekalian raja dunia.</span>
</div>
<div class="b">&nbsp;</div>
<div class="m">
<span class="v RV1_5" data-id="RV1_5">Isa mengasihi kita, maka Dia membebaskan kita daripada segala dosa kita dengan darah-Nya</span>
<span class="v-num v-6">6&nbsp;</span><span class="v RV1_6" data-id="RV1_6">serta menjadikan kita suatu kerajaan, dan imam-imam bagi Allah Tuhan-Nya dan Bapa-Nya. Bagi-Nyalah kemuliaan dan kekuasaan selama-lamanya. Amin.</span>
</div>
<div class="b">&nbsp;</div>
<div class="m">
<span class="v-num v-7">7&nbsp;</span><span class="v RV1_7" data-id="RV1_7">Lihatlah, Dia datang dalam awan! Seluruh umat manusia akan melihat-Nya, termasuk mereka yang telah menikam Dia. Semua bangsa di bumi akan berkabung kerana Dia. Ya, tentu sekali. Amin.</span>
</div>
<div class="b">&nbsp;</div>
<div class="p">
<span class="v-num v-8">8&nbsp;</span><span class="v RV1_8" data-id="RV1_8">‘Akulah Alif dan Ya, yang pertama dan yang terakhir,’ demikian firman Allah, Tuhan Yang Maha Kuasa, yang ada sekarang, yang ada dahulu dan yang akan datang.</span>
</div>
<div class="s1">Penglihatan di Patmos</div>
<div class="p">
<span class="v-num v-9">9&nbsp;</span><span class="v RV1_9" data-id="RV1_9">Aku, Yahya, saudara dan teman senasibmu dalam kesengsaraan, kerajaan dan ketabahan dalam Isa, berada di pulau Patmos kerana firman Allah dan kesaksian Isa.</span>
<span class="v-num v-10">10&nbsp;</span><span class="v RV1_10" data-id="RV1_10">Pada hari Tuhan, Roh menguasaiku, lalu aku mendengar suara yang lantang, seperti bunyi sangkakala, berkata-kata di belakangku.</span>
<span class="v-num v-11">11&nbsp;</span><span class="v RV1_11" data-id="RV1_11">Suara itu berkata, ‘Tuliskanlah apa yang kaulihat dan hantarkan kitab itu kepada tujuh jemaah: Efesus, Smirna, Pergamus, Tiatira, Sardis, Filadelfia dan Laodikia.</span>
</div>
<div class="p">
<span class="v-num v-12">12&nbsp;</span><span class="v RV1_12" data-id="RV1_12">Aku menoleh ke belakang untuk melihat siapa yang berkata-kata itu. Kulihat tujuh kaki pelita daripada emas.</span>
<span class="v-num v-13">13&nbsp;</span><span class="v RV1_13" data-id="RV1_13">Di tengah-tengah kaki pelita itu kelihatan suatu lembaga seakan-akan putera insan, berjubah labuh sampai ke kaki dan memakai seutas pending emas yang meliliti dada-Nya.</span>
<span class="v-num v-14">14&nbsp;</span><span class="v RV1_14" data-id="RV1_14">Rambut-Nya putih seperti kapas dan mata-Nya menyala-nyala laksana api.</span>
<span class="v-num v-15">15&nbsp;</span><span class="v RV1_15" data-id="RV1_15">Kaki-Nya bersinar umpama gangsa digilap dan suara-Nya ibarat deru air terjun yang hebat.</span>
<span class="v-num v-16">16&nbsp;</span><span class="v RV1_16" data-id="RV1_16">Tangan kanan-Nya memegang tujuh bintang dan dari mulut-Nya keluar sebilah pedang mata dua yang tajam. Wajah-Nya bersinar-sinar laksana matahari pada waktu tengah hari.</span>
</div>
<div class="p">
<span class="v-num v-17">17&nbsp;</span><span class="v RV1_17" data-id="RV1_17">Apabila aku melihat-Nya, rebahlah aku di kaki-Nya seolah-olah tidak bernyawa lagi. Dia meletakkan tangan kanan-Nya ke atasku lalu berfirman, ‘Janganlah takut! Akulah yang pertama dan yang terakhir.</span>
<span class="v-num v-18">18&nbsp;</span><span class="v RV1_18" data-id="RV1_18">Akulah Dia yang hidup. Aku pernah mati, tetapi lihatlah, Aku hidup selama-lamanya. Aku memegang anak kunci kematian dan alam maut.</span>
</div>
<div class="p">
<span class="v-num v-19">19&nbsp;</span><span class="v RV1_19" data-id="RV1_19">‘Oleh itu, tuliskanlah segala yang kaulihat, baik yang ada sekarang mahupun yang akan terjadi.</span>
<span class="v-num v-20">20&nbsp;</span><span class="v RV1_20" data-id="RV1_20">Inilah maksud perlambangan tujuh bintang yang kaulihat di tangan kanan-Ku dan tujuh kaki pelita daripada emas itu. Tujuh bintang itu melambangkan para malaikat jemaah di tujuh tempat itu manakala tujuh kaki pelita itu melambangkan jemaah di situ.’</span>
</div>

</div>
<div class="footer"><div class="nav">
<a class="prev" href="JD1.html">&lt;</a>
<a class="home" href="index.html">=</a>
<a class="next" href="RV2.html">&gt;</a>
</div></div>
</body>
</html>