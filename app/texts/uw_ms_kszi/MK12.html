<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Mark 12 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Kitab Suci Zabur Injil</a><a class="location" href="MK.html">Mark 12</a><a class="prev" href="MK11.html">&lt;</a>
<a class="home" href="index.html">=</a>
<a class="next" href="MK13.html">&gt;</a>
</div></div>
<div class="section chapter MK MK12 uw_ms_kszi ms" dir="ltr" lang="ms" data-id="MK12" data-nextid="MK13" data-previd="MK11">
<div class="c">12</div>
<div class="s1">Ibarat tentang penyewa ladang</div>
<div class="p">
<span class="v-num v-1">1&nbsp;</span><span class="v MK12_1" data-id="MK12_1">Setelah itu Dia mula berkata-kata kepada mereka melalui ibarat: ‘Seorang peladang menanam anggur, memasang pagar sekeliling ladangnya, menggali lubang untuk tempat memeras anggur, dan membina menara tempat berkawal. Kemudian dia menyewakan ladang anggurnya kepada beberapa orang lalu pergi ke sebuah negeri yang jauh.</span>
<span class="v-num v-2">2&nbsp;</span><span class="v MK12_2" data-id="MK12_2">Apabila tiba musim mengumpulkan hasil tanaman anggur, tuan punya ladang itu menghantar seorang hambanya untuk meminta bahagiannya daripada hasil itu.</span>
<span class="v-num v-3">3&nbsp;</span><span class="v MK12_3" data-id="MK12_3">Para penyewa ladang menangkap dan memukul hamba itu lalu menyuruhnya pergi dengan tangan kosong.</span>
<span class="v-num v-4">4&nbsp;</span><span class="v MK12_4" data-id="MK12_4">Tuan punya ladang menghantar seorang lagi hambanya. Mereka memukulnya, menyebabkannya luka di kepala dan menyuruhnya pergi setelah diperlakukan sebegitu kejinya.</span>
<span class="v-num v-5">5&nbsp;</span><span class="v MK12_5" data-id="MK12_5">Selepas itu tuan punya ladang menghantar seorang lagi hambanya, dan mereka membunuh hamba itu. Ramai lagi dihantar, ada yang dibunuh dan ada yang dipukul.</span>
</div>
<div class="p">
<span class="v-num v-6">6&nbsp;</span><span class="v MK12_6" data-id="MK12_6">‘Oleh yang demikian, kerana dia masih ada seorang putera yang amat dikasihinya, dia menghantarnya sebagai utusan terakhir, sambil berkata dalam hatinya, “Mereka akan menghormati puteraku.”</span>
</div>
<div class="p">
<span class="v-num v-7">7&nbsp;</span><span class="v MK12_7" data-id="MK12_7">‘Tetapi para penyewa ladang berkata sesama sendiri, “Ini warisnya. Mari kita bunuh dia, supaya harta warisannya menjadi milik kita.”</span>
<span class="v-num v-8">8&nbsp;</span><span class="v MK12_8" data-id="MK12_8">Mereka pun menangkap dan membunuhnya lalu mencampakkannya ke luar ladang itu.</span>
</div>
<div class="p">
<span class="v-num v-9">9&nbsp;</span><span class="v MK12_9" data-id="MK12_9">‘Jadi, apa yang akan dilakukan oleh tuan punya ladang anggur itu? Dia akan datang dan membinasakan para penyewa itu, lalu menyerahkan ladang anggur itu kepada orang lain.</span>
<span class="v-num v-10">10&nbsp;</span><span class="v MK12_10" data-id="MK12_10">Belum pernahkah kamu baca di dalam Kitab Suci:</span>
</div>
<div class="q1">
<span class="v MK12_10" data-id="MK12_10">‘ “Batu yang dibuang oleh pembina</span>
</div>
<div class="q2">
<span class="v MK12_10" data-id="MK12_10">telah menjadi batu penjuru;</span>
</div>
<div class="q1">
<span class="v-num v-11">11&nbsp;</span><span class="v MK12_11" data-id="MK12_11">Inilah perbuatan Allah,</span>
</div>
<div class="q2">
<span class="v MK12_11" data-id="MK12_11">sungguh hebat di mata kami.” ’</span>
</div>
<div class="p">
<span class="v-num v-12">12&nbsp;</span><span class="v MK12_12" data-id="MK12_12">Mereka ingin menangkap Isa tetapi takut akan orang ramai. Mereka tahu ibarat itu menyindir mereka. Mereka meninggalkan-Nya dan pergi dari situ.</span>
</div>
<div class="s1">Membayar cukai kepada Kaisar</div>
<div class="p">
<span class="v-num v-13">13&nbsp;</span><span class="v MK12_13" data-id="MK12_13">Kemudian mereka menghantar kepada-Nya beberapa orang Farisi dan golongan Herodes, untuk memerangkap-Nya melalui kata-kata-Nya.</span>
<span class="v-num v-14">14&nbsp;</span><span class="v MK12_14" data-id="MK12_14">Orang yang dihantar itu berkata kepada-Nya, ‘Tuan Guru, kami tahu bahawa Engkau jujur, tidak peduli akan pendapat orang. Engkau tidak pilih kasih, hanya mengajar jalan Allah dengan mengatakan apa yang benar. Wajarkah kita membayar cukai kepada Kaisar Rom, atau tidak?</span>
<span class="v-num v-15">15&nbsp;</span><span class="v MK12_15" data-id="MK12_15">Patutkah kami bayar, ataupun tidak?’</span>
</div>
<div class="p">
<span class="v MK12_15" data-id="MK12_15">Tetapi Isa tahu bahawa mereka itu munafik lalu berkata, ‘Mengapa kamu menduga-Ku? Bawakan sekeping wang perak untuk Kulihat.’</span>
<span class="v-num v-16">16&nbsp;</span><span class="v MK12_16" data-id="MK12_16">Mereka pun membawakannya kepada Isa. Dia berkata kepada mereka, ‘Gambar dan nama siapakah ini?’</span>
</div>
<div class="p">
<span class="v MK12_16" data-id="MK12_16">Mereka berkata kepada-Nya, ‘Kaisar.’</span>
</div>
<div class="p">
<span class="v-num v-17">17&nbsp;</span><span class="v MK12_17" data-id="MK12_17">Isa memberikan jawapan, ‘Berikan milik Kaisar kepada Kaisar, dan milik Allah kepada Allah.’</span>
</div>
<div class="p">
<span class="v MK12_17" data-id="MK12_17">Mereka kagum mendengar kata-kata-Nya.</span>
</div>
<div class="s1">Perkahwinan pada hari kebangkitan</div>
<div class="p">
<span class="v-num v-18">18&nbsp;</span><span class="v MK12_18" data-id="MK12_18">Selepas itu beberapa orang Saduki, suatu golongan yang tidak mempercayai kebangkitan manusia daripada kematian, datang kepada Isa lalu bertanya,</span>
<span class="v-num v-19">19&nbsp;</span><span class="v MK12_19" data-id="MK12_19">‘Tuan Guru, Musa menulis untuk kami bahawa jika seseorang lelaki meninggal dunia tanpa anak, saudara lelakinya patutlah mengahwini balunya dan memanjangkan zuriatnya.</span>
<span class="v-num v-20">20&nbsp;</span><span class="v MK12_20" data-id="MK12_20">Kesemuanya ada tujuh lelaki adik-beradik. Yang sulung beristeri, kemudian meninggal dunia tanpa anak.</span>
<span class="v-num v-21">21&nbsp;</span><span class="v MK12_21" data-id="MK12_21">Yang kedua berkahwin dengan balu saudaranya, kemudian meninggal dunia tanpa anak. Begitu juga yang ketiga.</span>
<span class="v-num v-22">22&nbsp;</span><span class="v MK12_22" data-id="MK12_22">Ketujuh-tujuhnya mengahwini wanita itu dan meninggal dunia tanpa mendapat anak. Akhirnya wanita itu juga meninggal dunia.</span>
<span class="v-num v-23">23&nbsp;</span><span class="v MK12_23" data-id="MK12_23">Jadi, pada masa manusia bangkit daripada kematian, isteri siapakah wanita itu? Ketujuh-tujuhnya pernah mengahwininya.’</span>
</div>
<div class="p">
<span class="v-num v-24">24&nbsp;</span><span class="v MK12_24" data-id="MK12_24">Isa menjawab, ‘Tidakkah kamu tersilap, kerana kamu tidak memahami Kitab Suci mahupun kuasa Allah?</span>
<span class="v-num v-25">25&nbsp;</span><span class="v MK12_25" data-id="MK12_25">Apabila manusia bangkit daripada kematian, mereka tidak berkahwin atau dikahwinkan; mereka seperti malaikat di syurga.</span>
<span class="v-num v-26">26&nbsp;</span><span class="v MK12_26" data-id="MK12_26">Tetapi tentang kebangkitan orang mati, tidakkah kamu baca dalam kitab Musa, bahagian tentang belukar yang bernyala, betapa Allah berfirman kepadanya, “Akulah Allah Tuhan Ibrahim, Ishak dan Yakub.”</span>
<span class="v-num v-27">27&nbsp;</span><span class="v MK12_27" data-id="MK12_27">Dia bukanlah Allah Tuhan orang mati. Dia Allah Tuhan orang hidup. Oleh itu kamu tersilap sama sekali!’</span>
</div>
<div class="s1">Perintah yang terutama</div>
<div class="p">
<span class="v-num v-28">28&nbsp;</span><span class="v MK12_28" data-id="MK12_28">Seorang guru Taurat datang mendengar mereka bersoal jawab. Dia sedar bahawa Isa telah menjawab dengan baik. Dia pun bertanya kepada-Nya, ‘Perintah manakah yang terutama?’</span>
</div>
<div class="p">
<span class="v-num v-29">29&nbsp;</span><span class="v MK12_29" data-id="MK12_29">Isa menjawab, ‘Yang terutama antara semua perintah ialah: “Dengarlah, wahai umat Israel, Allah Tuhan kita, Tuhan kita adalah Esa.</span>
<span class="v-num v-30">30&nbsp;</span><span class="v MK12_30" data-id="MK12_30">Kamu hendaklah mengasihi Allah Tuhanmu dengan sepenuh hatimu, dengan sepenuh jiwamu, dengan sepenuh fikiranmu, dan dengan sepenuh kekuatanmu.” Inilah perintah yang terutama.</span>
<span class="v-num v-31">31&nbsp;</span><span class="v MK12_31" data-id="MK12_31">Perintah yang kedua ialah: “Kamu hendaklah mengasihi sesama manusia seperti kamu mengasihi dirimu sendiri.” Tiada perintah lain yang lebih utama daripada dua perintah ini.’</span>
</div>
<div class="p">
<span class="v-num v-32">32&nbsp;</span><span class="v MK12_32" data-id="MK12_32">Guru Taurat itu berkata kepada Isa, ‘Sungguh baik jawapan Tuan Guru. Kata-kata Engkau itu benar, kerana Allah itu Esa, tiada yang lain daripada-Nya.</span>
<span class="v-num v-33">33&nbsp;</span><span class="v MK12_33" data-id="MK12_33">Mengasihi-Nya dengan sepenuh hati, dengan sepenuh fikiran, dengan sepenuh jiwa, dan dengan sepenuh kekuatan, serta mengasihi sesama manusia seperti diri sendiri, adalah lebih utama daripada segala persembahan dan korban.’</span>
</div>
<div class="p">
<span class="v-num v-34">34&nbsp;</span><span class="v MK12_34" data-id="MK12_34">Isa sedar bahawa jawapan itu bijaksana, lalu berkata kepada guru Taurat itu, ‘Kamu tidak jauh daripada kerajaan Allah.’ Selepas itu tiada siapa yang berani menyoal-Nya.</span>
</div>
<div class="s1">Hubungan antara Isa dan Daud</div>
<div class="p">
<span class="v-num v-35">35&nbsp;</span><span class="v MK12_35" data-id="MK12_35">Kemudian, ketika mengajar di rumah ibadat, Isa berkata, ‘Bagaimanakah guru-guru Taurat dapat mengatakan bahawa al-Masih itu anak Daud?</span>
<span class="v-num v-36">36&nbsp;</span><span class="v MK12_36" data-id="MK12_36">Kerana Daud sendiri berkata dengan panduan Roh Suci:</span>
</div>
<div class="q1">
<span class="v MK12_36" data-id="MK12_36">‘ “Tuhan berfirman kepada Junjunganku:</span>
</div>
<div class="q1">
<span class="v MK12_36" data-id="MK12_36">‘Duduklah di kanan-Ku</span>
</div>
<div class="q2">
<span class="v MK12_36" data-id="MK12_36">sehingga Kujadikan segala musuh-Mu</span>
</div>
<div class="q2">
<span class="v MK12_36" data-id="MK12_36">alas kaki-Mu.’ ”</span>
</div>
<div class="p">
<span class="v-num v-37">37&nbsp;</span><span class="v MK12_37" data-id="MK12_37">‘Jadi, Daud sendiri memanggil-Nya “Junjungan.” Bagaimana Dia boleh dianggap anak Daud?’</span>
</div>
<div class="p">
<span class="v MK12_37" data-id="MK12_37">Orang ramai mendengar kata-kata Isa dengan sukacita.</span>
</div>
<div class="p">
<span class="v-num v-38">38&nbsp;</span><span class="v MK12_38" data-id="MK12_38">Dia mengajar mereka lagi, ‘Awas guru-guru Taurat, yang suka ke sana sini berjubah labuh, gembira diberi salam hormat di pasar-pasar,</span>
<span class="v-num v-39">39&nbsp;</span><span class="v MK12_39" data-id="MK12_39">tempat duduk terbaik di saumaah dan di majlis jamuan.</span>
<span class="v-num v-40">40&nbsp;</span><span class="v MK12_40" data-id="MK12_40">Mereka merampas rumah balu, kemudian pura-pura berdoa berjela-jela. Mereka ini akan menerima hukuman yang amat berat.’</span>
</div>
<div class="s1">Persembahan seorang balu</div>
<div class="p">
<span class="v-num v-41">41&nbsp;</span><span class="v MK12_41" data-id="MK12_41">Isa duduk berhadapan dengan peti wang persembahan dan melihat betapa orang memasukkan wang ke dalamnya. Ramai orang kaya memasukkan sumbangan yang besar.</span>
<span class="v-num v-42">42&nbsp;</span><span class="v MK12_42" data-id="MK12_42">Kemudian seorang balu yang miskin memasukkan dua keping wang tembaga, yang sangat kecil nilainya.</span>
</div>
<div class="p">
<span class="v-num v-43">43&nbsp;</span><span class="v MK12_43" data-id="MK12_43">Isa memanggil para pengikut-Nya lalu berkata kepada mereka, ‘Sesungguhnya, Aku berkata kepadamu, balu yang miskin itu telah memberi lebih daripada semua orang yang telah memasukkan wang ke dalam peti persembahan;</span>
<span class="v-num v-44">44&nbsp;</span><span class="v MK12_44" data-id="MK12_44">kerana mereka memberi daripada kekayaan mereka yang melimpah, tetapi dia daripada kemiskinannya dan telah memasukkan semua yang ada padanya, seluruh rezekinya.’</span>
</div>

</div>
<div class="footer"><div class="nav">
<a class="prev" href="MK11.html">&lt;</a>
<a class="home" href="index.html">=</a>
<a class="next" href="MK13.html">&gt;</a>
</div></div>
</body>
</html>