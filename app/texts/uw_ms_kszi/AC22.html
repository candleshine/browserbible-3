<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Acts 22 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Kitab Suci Zabur Injil</a><a class="location" href="AC.html">Acts 22</a><a class="prev" href="AC21.html">&lt;</a>
<a class="home" href="index.html">=</a>
<a class="next" href="AC23.html">&gt;</a>
</div></div>
<div class="section chapter AC AC22 uw_ms_kszi ms" dir="ltr" lang="ms" data-id="AC22" data-nextid="AC23" data-previd="AC21">
<div class="c">22</div>
<div class="s1">Paulus membela diri di Baitulmaqdis</div>
<div class="p">
<span class="v-num v-1">1&nbsp;</span><span class="v AC22_1" data-id="AC22_1">‘Bapa-bapa dan saudara-saudara sekalian. Dengarlah peneranganku.’</span>
</div>
<div class="p">
<span class="v-num v-2">2&nbsp;</span><span class="v AC22_2" data-id="AC22_2">Setelah mereka mendengar Paulus bertutur dalam bahasa Ibrani, mereka terus senyap.</span>
</div>
<div class="p">
<span class="v AC22_2" data-id="AC22_2">Paulus berkata,</span>
<span class="v-num v-3">3&nbsp;</span><span class="v AC22_3" data-id="AC22_3">‘Aku ini orang Yahudi, dilahirkan di Tarsus di tanah Kilikia, tetapi dibesarkan di kota ini, berguru kepada Gamaliel. Aku diajar hukum nenek moyang kita dengan betul, dan aku pula tekun beribadat kepada Allah, sama seperti saudara-saudara sekalian pada hari ini.</span>
<span class="v-num v-4">4&nbsp;</span><span class="v AC22_4" data-id="AC22_4">Aku pernah menganiaya pengikut Jalan Tuhan malah membunuh mereka di samping mengikat dan memenjarakan mereka, baik lelaki mahupun perempuan.</span>
<span class="v-num v-5">5&nbsp;</span><span class="v AC22_5" data-id="AC22_5">Imam besar dan seluruh anggota Majlis Agama boleh bersaksi akan perbuatanku itu. Aku telah mendapatkan beberapa surat daripada mereka lalu pergi ke Damsyik untuk menangkap dan mengikat para pengikut Isa di sana dan membawa mereka ke Baitulmaqdis ini untuk diseksa.</span>
</div>
<div class="p">
<span class="v-num v-6">6&nbsp;</span><span class="v AC22_6" data-id="AC22_6">‘Dalam perjalanan, ketika hampir sampai di Damsyik, sekitar tengah hari, tiba-tiba suatu cahaya yang besar bersinar dari langit mengelilingiku.</span>
<span class="v-num v-7">7&nbsp;</span><span class="v AC22_7" data-id="AC22_7">Aku rebah ke tanah lalu mendengar suara berkata kepadaku, “Saul, Saul, mengapa engkau aniayakan Aku?”</span>
</div>
<div class="p">
<span class="v-num v-8">8&nbsp;</span><span class="v AC22_8" data-id="AC22_8">‘Aku berkata, “Siapakah Engkau, Tuan?”</span>
</div>
<div class="p">
<span class="v AC22_8" data-id="AC22_8">‘Jawab-Nya, “Akulah Isa orang Nasaret yang kauaniayakan.”</span>
<span class="v-num v-9">9&nbsp;</span><span class="v AC22_9" data-id="AC22_9">Semua orang yang bersamaku turut melihat cahaya itu tetapi tidak mendengar suara yang berkata-kata denganku itu.</span>
</div>
<div class="p">
<span class="v-num v-10">10&nbsp;</span><span class="v AC22_10" data-id="AC22_10">‘Aku berkata, “Tuan, apakah yang harus kulakukan?”</span>
</div>
<div class="p">
<span class="v AC22_10" data-id="AC22_10">‘Dia menjawab, “Bangunlah, pergi ke Damsyik. Di sana engkau akan diberitahu segala yang sudah ditetapkan untukmu melakukannya.”</span>
<span class="v-num v-11">11&nbsp;</span><span class="v AC22_11" data-id="AC22_11">Aku tidak dapat melihat langsung akibat cahaya yang terang itu. Teman seperjalananku memimpin tanganku masuk ke Damsyik.</span>
</div>
<div class="p">
<span class="v-num v-12">12&nbsp;</span><span class="v AC22_12" data-id="AC22_12">‘Ada seorang bernama Ananias yang kuat beribadat menurut hukum Taurat. Dia dipandang tinggi oleh orang Yahudi di Damsyik.</span>
<span class="v-num v-13">13&nbsp;</span><span class="v AC22_13" data-id="AC22_13">Dia datang berdiri di sisiku lalu berkata, “Saudaraku Saul, kamu dapat melihat semula!” Pada saat itu juga aku dapat melihat semula lalu memandangnya.</span>
</div>
<div class="p">
<span class="v-num v-14">14&nbsp;</span><span class="v AC22_14" data-id="AC22_14">‘Dia berkata, “Allah, Tuhan nenek moyang kita, telah menetapkan bahawa kamu akan mengetahui kehendak-Nya, dan melihat Isa serta mendengar suara-Nya.</span>
<span class="v-num v-15">15&nbsp;</span><span class="v AC22_15" data-id="AC22_15">Kamu akan menjadi saksi tentang-Nya kepada semua manusia, termasuk segala yang telah kamu lihat dan dengar itu.</span>
<span class="v-num v-16">16&nbsp;</span><span class="v AC22_16" data-id="AC22_16">Sekarang mengapa kamu berlengah-lengah lagi? Bangunlah untuk diimadkan dan minta dihapuskan segala dosamu sambil menyeru nama-Nya.”</span>
</div>
<div class="p">
<span class="v-num v-17">17&nbsp;</span><span class="v AC22_17" data-id="AC22_17">‘Setelah aku pulang ke Baitulmaqdis, sedang aku berdoa di rumah ibadat, aku terlalai</span>
<span class="v-num v-18">18&nbsp;</span><span class="v AC22_18" data-id="AC22_18">lalu melihat Dia dan mendengar kata-kata-Nya kepadaku, “Segeralah keluar dari Baitulmaqdis, kerana mereka tidak akan menerima kesaksian daripadamu tentang-Ku.”</span>
</div>
<div class="p">
<span class="v-num v-19">19&nbsp;</span><span class="v AC22_19" data-id="AC22_19">‘Aku berkata, “Ya Junjungan, mereka tahu bahawa aku pernah memenjarakan dan memukul orang yang mempercayai-Mu dalam semua saumaah;</span>
<span class="v-num v-20">20&nbsp;</span><span class="v AC22_20" data-id="AC22_20">dan apabila darah Stefanus saksi-Mu itu ditumpahkan, aku turut berdiri berdekatan dan menyetujui pembunuhan itu, serta menjaga pakaian orang yang membunuhnya.”</span>
</div>
<div class="p">
<span class="v-num v-21">21&nbsp;</span><span class="v AC22_21" data-id="AC22_21">‘Kata-Nya kepadaku, “Keluarlah dari sini, kerana Aku hendak mengutusmu jauh-jauh kepada orang bangsa asing.”’</span>
</div>
<div class="s1">Paulus warganegara Rom</div>
<div class="p">
<span class="v-num v-22">22&nbsp;</span><span class="v AC22_22" data-id="AC22_22">Orang ramai mendengar ucapan Paulus setakat itu, kemudian berseru lantang, ‘Hapuskan orang begini dari muka bumi, tidak patut dia dibiarkan hidup!’</span>
</div>
<div class="p">
<span class="v-num v-23">23&nbsp;</span><span class="v AC22_23" data-id="AC22_23">Mereka berteriak-teriak sambil mengebas-ngebas pakaian sehingga debu berterbangan.</span>
<span class="v-num v-24">24&nbsp;</span><span class="v AC22_24" data-id="AC22_24">Ketua pasukan tentera itu menyuruh orangnya membawa Paulus ke dalam kubu. Dia mengarahkan mereka menyebat dan menyoalnya untuk mengetahui mengapa orang ramai berseru-seru demikian tentangnya.</span>
<span class="v-num v-25">25&nbsp;</span><span class="v AC22_25" data-id="AC22_25">Paulus diikat dengan tali kulit lalu dia berkata kepada ketua tentera yang berdiri di situ, ‘Jikalau seorang warganegara Rom belum diadili dan didapati bersalah, berkuasakah kamu menyebatnya?’</span>
</div>
<div class="p">
<span class="v-num v-26">26&nbsp;</span><span class="v AC22_26" data-id="AC22_26">Apabila ketua tentera itu mendengar kata-kata Paulus, dia pergi memberitahu ketuanya tentang perkara itu. Katanya, ‘Apa kamu hendak buat? Orang ini warganegara Rom.’</span>
</div>
<div class="p">
<span class="v-num v-27">27&nbsp;</span><span class="v AC22_27" data-id="AC22_27">Ketua pasukan tentera itu mendapatkan Paulus lalu berkata, ‘Katakanlah kepadaku, adakah engkau ini warganegara Rom?’</span>
</div>
<div class="p">
<span class="v AC22_27" data-id="AC22_27">Paulus menjawab, ‘Ya.’</span>
</div>
<div class="p">
<span class="v-num v-28">28&nbsp;</span><span class="v AC22_28" data-id="AC22_28">Ketua pasukan tentera itu berkata, ‘Aku dapat menjadi warganegara dengan bayaran yang tinggi.’</span>
</div>
<div class="p">
<span class="v AC22_28" data-id="AC22_28">Paulus menjawab, ‘Tetapi aku dilahirkan sebagai warganegara Rom.’</span>
</div>
<div class="p">
<span class="v-num v-29">29&nbsp;</span><span class="v AC22_29" data-id="AC22_29">Semua orang yang hendak menyoalnya itu berundur, dan ketua pasukan tentera itu ketakutan kerana telah mengikat warganegara Rom.</span>
</div>
<div class="s1">Paulus di hadapan Majlis Agama</div>
<div class="p">
<span class="v-num v-30">30&nbsp;</span><span class="v AC22_30" data-id="AC22_30">Esoknya, untuk mengetahui dengan pasti apa sebabnya Paulus dituduh oleh orang Yahudi, ketua tentera itu meminta imam besar dan semua ahli Majlis Agama berhimpun. Kemudian dia melepaskan Paulus daripada ikatan dan menghadapkannya kepada perhimpunan itu.</span>
</div>

</div>
<div class="footer"><div class="nav">
<a class="prev" href="AC21.html">&lt;</a>
<a class="home" href="index.html">=</a>
<a class="next" href="AC23.html">&gt;</a>
</div></div>
</body>
</html>