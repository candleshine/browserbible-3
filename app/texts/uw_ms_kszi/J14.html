<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 John 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="J1.html">Kitab Suci Zabur Injil</a><a class="location" href="J1.html">1 John 4</a><a class="prev" href="J13.html">&lt;</a>
<a class="home" href="index.html">=</a>
<a class="next" href="J15.html">&gt;</a>
</div></div>
<div class="section chapter J1 J14 uw_ms_kszi ms" dir="ltr" lang="ms" data-id="J14" data-nextid="J15" data-previd="J13">
<div class="c">4</div>
<div class="s1">Ujilah setiap roh</div>
<div class="p">
<span class="v-num v-1">1&nbsp;</span><span class="v J14_1" data-id="J14_1">Saudara-saudara yang kukasihi, jangan percayai setiap roh. Sebaliknya ujilah setiap roh itu sama ada datang daripada Allah kerana terdapat ramai nabi palsu di merata-rata. </span>
<span class="v-num v-2">2&nbsp;</span><span class="v J14_2" data-id="J14_2">Untuk memastikan sama ada roh itu Roh Allah, inilah caranya: Jika roh itu mengakui bahawa Isa al-Masih telah datang ke dunia sebagai manusia, maka roh itu datang daripada Allah. </span>
<span class="v-num v-3">3&nbsp;</span><span class="v J14_3" data-id="J14_3">Tetapi jika roh itu menolak hakikat tentang al-Masih ini, nyatalah roh itu bukan daripada Allah tetapi daripada dajal, penentang al-Masih. Kamu sudah mendengar bahawa roh itu akan muncul. Sekarang roh itu sudahpun ada di dunia ini.</span>
</div>
<div class="p">
<span class="v-num v-4">4&nbsp;</span><span class="v J14_4" data-id="J14_4">Namun demikian, anak-anakku, kamu milik Allah. Kamu telah menewaskan nabi-nabi palsu itu, kerana roh yang ada padamu lebih berkuasa daripada roh yang ada di dalam dunia. </span>
<span class="v-num v-5">5&nbsp;</span><span class="v J14_5" data-id="J14_5">Nabi-nabi palsu itu berkata tentang hal ehwal daripada pandangan dunia dan orang dunia ini mendengar kata-kata mereka kerana mereka milik dunia ini. </span>
<span class="v-num v-6">6&nbsp;</span><span class="v J14_6" data-id="J14_6">Tetapi kita milik Allah. Sesiapa yang mengenal Allah mendengar kata-kata kita dan sesiapa yang bukan milik Allah tidaklah mahu mendengar kata-kata kita. Demikianlah caranya kita mengenal pasti Roh yang membawa kebenaran dan roh yang menyesatkan.</span>
</div>
<div class="s1">Kasih Allah</div>
<div class="p">
<span class="v-num v-7">7&nbsp;</span><span class="v J14_7" data-id="J14_7">Saudara-saudara yang kukasihi, marilah kita kasih-mengasihi kerana kasih itu datang daripada Allah. Sesiapa yang kasih-mengasihi mengenal Allah dan mereka anak Allah. </span>
<span class="v-num v-8">8&nbsp;</span><span class="v J14_8" data-id="J14_8">Sesiapa yang tidak mengasihi sesama manusia tidak mengenal Allah kerana Allah itu kasih. </span>
<span class="v-num v-9">9&nbsp;</span><span class="v J14_9" data-id="J14_9">Begitu kasihnya Allah kepada kita sehingga Dia menghantar Putera-Nya yang tunggal ke dunia supaya melalui-Nya kita mendapat hidup yang kekal. </span>
<span class="v-num v-10">10&nbsp;</span><span class="v J14_10" data-id="J14_10">Demikianlah kasih: bukannya kita mengasihi Allah tetapi Allah mengasihi kita lalu menghantar Putera-Nya sebagai korban pendamaian bagi dosa kita. </span>
<span class="v-num v-11">11&nbsp;</span><span class="v J14_11" data-id="J14_11">Saudara-saudara yang kukasihi, Allah amat mengasihi kita, maka haruslah kita kasih-mengasihi. </span>
<span class="v-num v-12">12&nbsp;</span><span class="v J14_12" data-id="J14_12">Tiada siapa pernah melihat Allah tetapi jika kita kasih-mengasihi, Allah tetap ada di dalam kita dan kasih-Nya disempurnakan dalam diri kita.</span>
</div>
<div class="p">
<span class="v-num v-13">13&nbsp;</span><span class="v J14_13" data-id="J14_13">Oleh sebab Allah telah mengurniakan Roh-Nya kepada kita, tahulah kita bahawa kita tetap ada di dalam Allah dan Allah di dalam kita. </span>
<span class="v-num v-14">14&nbsp;</span><span class="v J14_14" data-id="J14_14">Kami telah melihat Putera dan menyebarkan berita bahawa Bapa telah menghantar Putera-Nya sebagai al-Masih, Penyelamat dunia ini. </span>
<span class="v-num v-15">15&nbsp;</span><span class="v J14_15" data-id="J14_15">Sesiapa yang mengakui Isa itu Putera Allah, nescaya Allah tetap di dalam orang itu dan dia pun di dalam Allah. </span>
<span class="v-num v-16">16&nbsp;</span><span class="v J14_16" data-id="J14_16">Kita tahu dan yakin sepenuh hati bahawa Allah mengasihi kita.</span>
</div>
<div class="p">
<span class="v J14_16" data-id="J14_16">Allah itu kasih. Sesiapa yang sentiasa mengasihi sesama manusia tetap ada di dalam Allah, dan Allah tetap di dalam dia. </span>
<span class="v-num v-17">17&nbsp;</span><span class="v J14_17" data-id="J14_17">Dengan cara ini, kasih disempurnakan dalam diri kita supaya kita berani pada Hari Penghakiman nanti kerana hidup kita di dunia ini sama seperti hidup al-Masih di dunia. </span>
<span class="v-num v-18">18&nbsp;</span><span class="v J14_18" data-id="J14_18">Dalam kasih tidak ada ketakutan. Kasih yang sempurna menghilangkan segala rasa takut kerana ketakutan ada kaitan dengan hukuman. Dengan demikian, orang yang takut belum mengenal kasih yang sempurna. </span>
</div>
<div class="p">
<span class="v-num v-19">19&nbsp;</span><span class="v J14_19" data-id="J14_19">Kita mengasihi sesama manusia kerana Tuhan terlebih dahulu mengasihi kita. </span>
<span class="v-num v-20">20&nbsp;</span><span class="v J14_20" data-id="J14_20">Jika sesiapa berkata, ‘Aku mengasihi Allah,’ tetapi dia benci akan saudaranya, dia seorang pendusta. Jika dia tidak mengasihi saudaranya yang dapat dilihatnya, betapa dia mengasihi Allah yang tidak dapat dilihatnya? </span>
<span class="v-num v-21">21&nbsp;</span><span class="v J14_21" data-id="J14_21">Al-Masih telah memberi kita perintah ini: Sesiapa yang mengasihi Allah mesti mengasihi saudaranya juga.</span>
</div>

</div>
<div class="footer"><div class="nav">
<a class="prev" href="J13.html">&lt;</a>
<a class="home" href="index.html">=</a>
<a class="next" href="J15.html">&gt;</a>
</div></div>
</body>
</html>