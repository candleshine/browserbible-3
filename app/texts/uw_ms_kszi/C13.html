<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Korintus 3 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Kitab Suci Zabur Injil</a><a class="location" href="C1.html">1 Korintus 3</a><a class="prev" href="C12.html">&lt;</a>
<a class="home" href="index.html">=</a>
<a class="next" href="C14.html">&gt;</a>
</div></div>
<div class="section chapter C1 C13 uw_ms_kszi ms" dir="ltr" lang="ms" data-id="C13" data-nextid="C14" data-previd="C12">
<div class="c">3</div>
<div class="s1">Perselisihan

</div>
<div class="p">
<span class="v-num v-1">1&nbsp;</span><span class="v C13_1" data-id="C13_1">Saudara-saudaraku! Aku tidak dapat bercakap denganmu seperti dengan orang yang mempunyai Roh Suci. Aku terpaksa bercakap denganmu seperti dengan orang yang masih hidup secara duniawi atau yang masih mentah dalam iman terhadap al-Masih. </span>
<span class="v-num v-2">2&nbsp;</span><span class="v C13_2" data-id="C13_2">Dulu aku memberimu susu kerana kamu belum sedia menerima makanan keras. Tetapi sekarang pun kamu masih belum bersedia menerimanya. </span>
<span class="v-num v-3">3&nbsp;</span><span class="v C13_3" data-id="C13_3">Kerana kamu masih hidup secara duniawi. Kamu berdengki-dengkian dan berbalah; bukankah itu tanda kamu masih hidup secara duniawi, sama seperti manusia biasa? </span>
<span class="v-num v-4">4&nbsp;</span><span class="v C13_4" data-id="C13_4">Apabila seorang daripadamu berkata, ‘Aku mengikut Paulus’ dan seorang lagi berkata, ‘Aku mengikut Apolos’, bukankah kelakuanmu sama seperti kelakuan orang dunia ini?
</span>
</div>
<div class="p">
<span class="v-num v-5">5&nbsp;</span><span class="v C13_5" data-id="C13_5">Siapakah Apolos? Siapakah Paulus? Kami hanyalah hamba Allah yang memimpinmu ke arah iman terhadap al-Masih. Kami sekadar menjalankan tugas yang ditetapkan oleh Tuhan. </span>
<span class="v-num v-6">6&nbsp;</span><span class="v C13_6" data-id="C13_6">Aku menyemaikan benih manakala Apolos menyiram, tetapi Allah yang membolehkan tanaman itu tumbuh. </span>
<span class="v-num v-7">7&nbsp;</span><span class="v C13_7" data-id="C13_7">Yang menyemaikan benih dan yang menyiram tidak penting. Hanya Allah yang penting, kerana Dialah yang membolehkan tanaman itu tumbuh. </span>
<span class="v-num v-8">8&nbsp;</span><span class="v C13_8" data-id="C13_8">Yang menyemaikan benih dan yang menyiram mempunyai kedudukan yang sama. Allah akan mengurniakan ganjaran berdasarkan kerja masing-masing. 
</span>
</div>
<div class="p">
<span class="v-num v-9">9&nbsp;</span><span class="v C13_9" data-id="C13_9">Kami sama-sama pekerja Allah, dan kamu ibarat ladang Allah. Kamu juga boleh diumpamakan sebagai bangunan Allah.
</span>
</div>
<div class="p">
<span class="v-num v-10">10&nbsp;</span><span class="v C13_10" data-id="C13_10">Dengan kasih kurnia Allah, aku sebagai pembina yang mahir telah meletakkan asas bangunan itu, lalu orang lain membina bangunan di atas asas itu. Setiap orang yang membina perlu berhati-hati. </span>
<span class="v-num v-11">11&nbsp;</span><span class="v C13_11" data-id="C13_11">Kerana tiada siapa yang dapat meletakkan asas selain asas yang telah tersedia, iaitu Isa al-Masih. </span>
<span class="v-num v-12">12&nbsp;</span><span class="v C13_12" data-id="C13_12">Ada orang yang menggunakan emas, perak atau permata untuk membina bangunan di atas asas itu. Ada pula yang menggunakan kayu, rumput kering atau jerami. </span>
<span class="v-num v-13">13&nbsp;</span><span class="v C13_13" data-id="C13_13">Mutu kerja setiap orang akan terserlah pada hari Tuhan datang kembali, kerana ia akan diuji dengan api. </span>
<span class="v-num v-14">14&nbsp;</span><span class="v C13_14" data-id="C13_14">Sekiranya bangunan yang didirikan di atas asas itu tahan api, pembinanya akan mendapat ganjaran. </span>
<span class="v-num v-15">15&nbsp;</span><span class="v C13_15" data-id="C13_15">Sebaliknya, jika bangunan yang dibina oleh seseorang itu dimakan api, dia akan kerugian, walaupun dirinya terselamat seperti orang yang terlepas daripada kebakaran. 
</span>
</div>
<div class="p">
<span class="v-num v-16">16&nbsp;</span><span class="v C13_16" data-id="C13_16">Kamu tentu tahu bahawa kamu tempat kediaman Allah, kerana Roh Suci tinggal di dalam dirimu. </span>
<span class="v-num v-17">17&nbsp;</span><span class="v C13_17" data-id="C13_17">Oleh itu, sekiranya seseorang memusnahkan tempat kediaman Allah, Allah akan memusnahkan orang itu, kerana tempat kediaman Allah itu suci dan kamulah tempat kediaman Allah itu.
</span>
</div>
<div class="p">
<span class="v-num v-18">18&nbsp;</span><span class="v C13_18" data-id="C13_18">Janganlah menipu diri. Jika sesiapa di kalanganmu menganggap dirinya bijak berdasarkan penilaian dunia, dia harus menjadikan dirinya bodoh di mata dunia supaya dia benar-benar bijak; </span>
<span class="v-num v-19">19&nbsp;</span><span class="v C13_19" data-id="C13_19">kerana apa yang dipandang dunia sebagai kebijaksanaan sebenarnya kebodohan di sisi Allah. Telah tersurat: ‘Allah memerangkap orang bijak dengan kecerdikan mereka sendiri.’ </span>
<span class="v-num v-20">20&nbsp;</span><span class="v C13_20" data-id="C13_20">Juga tersurat: ‘Tuhan mengetahui fikiran orang bijak itu sia-sia.’ </span>
<span class="v-num v-21">21&nbsp;</span><span class="v C13_21" data-id="C13_21">Jadi, janganlah bermegah dengan perbuatan manusia, kerana segala-galanya telah dikurniakan kepadamu. </span>
<span class="v-num v-22">22&nbsp;</span><span class="v C13_22" data-id="C13_22">Paulus, Apolos, Kefas, dunia ini, hidup dan mati, zaman ini dan zaman akan datang, segala-galanya milikmu, </span>
<span class="v-num v-23">23&nbsp;</span><span class="v C13_23" data-id="C13_23">dan kamu milik al-Masih, dan al-Masih milik Allah.

</span>
</div>

</div>
<div class="footer"><div class="nav">
<a class="prev" href="C12.html">&lt;</a>
<a class="home" href="index.html">=</a>
<a class="next" href="C14.html">&gt;</a>
</div></div>
</body>
</html>