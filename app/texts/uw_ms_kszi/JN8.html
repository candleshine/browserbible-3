<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>John 8 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Kitab Suci Zabur Injil</a><a class="location" href="JN.html">John 8</a><a class="prev" href="JN7.html">&lt;</a>
<a class="home" href="index.html">=</a>
<a class="next" href="JN9.html">&gt;</a>
</div></div>
<div class="section chapter JN JN8 uw_ms_kszi ms" dir="ltr" lang="ms" data-id="JN8" data-nextid="JN9" data-previd="JN7">
<div class="c">8</div>
<div class="s1">Perempuan yang berzina</div>
<div class="p">
<span class="v-num v-1">1&nbsp;</span><span class="v JN8_1" data-id="JN8_1">Akan tetapi Isa pergi ke Bukit Zaitun.</span>
<span class="v-num v-2">2&nbsp;</span><span class="v JN8_2" data-id="JN8_2">Pada keesokan harinya, pagi-pagi lagi Dia masuk ke rumah ibadat. Semua orang di situ datang kepada-Nya. Dia duduk lalu mengajar mereka.</span>
<span class="v-num v-3">3&nbsp;</span><span class="v JN8_3" data-id="JN8_3">Guru Taurat dan orang Farisi membawa kepada Isa seorang perempuan yang didapati berzina. Mereka membuat perempuan itu berdiri di hadapan semua orang di situ.</span>
<span class="v-num v-4">4&nbsp;</span><span class="v JN8_4" data-id="JN8_4">Mereka berkata kepada Isa, ‘Tuan Guru, perempuan ini ditangkap ketika berzina.’</span>
<span class="v-num v-5">5&nbsp;</span><span class="v JN8_5" data-id="JN8_5">Di dalam hukum Taurat, Musa memberi perintah supaya perempuan demikian direjam sampai mati. Bagaimanakah pendapat-Mu?’</span>
<span class="v-num v-6">6&nbsp;</span><span class="v JN8_6" data-id="JN8_6">Mereka bertanya demikian untuk menduga Isa supaya mempunyai alasan untuk menuduh-Nya.</span>
</div>
<div class="p">
<span class="v JN8_6" data-id="JN8_6">Tetapi Isa tunduk menulis di tanah dengan jari-Nya.</span>
<span class="v-num v-7">7&nbsp;</span><span class="v JN8_7" data-id="JN8_7">Mereka tetap mengulangi pertanyaan itu. Oleh yang demikian, Isa meluruskan badan-Nya lalu berkata kepada mereka, ‘Sesiapa di antaramu yang tidak berdosa, hendaklah dia yang pertama merejam batu kepadanya.’</span>
<span class="v-num v-8">8&nbsp;</span><span class="v JN8_8" data-id="JN8_8">Kemudian Isa tunduk menulis semula di tanah.</span>
</div>
<div class="p">
<span class="v-num v-9">9&nbsp;</span><span class="v JN8_9" data-id="JN8_9">Setelah mendengar kata-kata Isa, seorang demi seorang, bermula dengan yang tertua, beredar dari situ. Akhirnya hanya Isa dan perempuan itu yang tinggal.</span>
<span class="v-num v-10">10&nbsp;</span><span class="v JN8_10" data-id="JN8_10">Isa meluruskan badan-Nya lalu berkata kepada perempuan itu, ‘Di manakah mereka? Tidak adakah orang yang mengutukmu?’</span>
</div>
<div class="p">
<span class="v-num v-11">11&nbsp;</span><span class="v JN8_11" data-id="JN8_11">Perempuan itu menjawab, ‘Tidak ada, Junjungan.’</span>
</div>
<div class="p">
<span class="v JN8_11" data-id="JN8_11">Isa berkata, ‘Aku pun tidak menghukummu. Pergilah, jangan berbuat dosa lagi.’</span>
</div>
<div class="s1">Isa cahaya dunia</div>
<div class="p">
<span class="v-num v-12">12&nbsp;</span><span class="v JN8_12" data-id="JN8_12">Isa berkata lagi kepada mereka, ‘Akulah cahaya dunia. Orang yang mengikut-Ku tidak akan berjalan dalam kegelapan tetapi akan mempunyai cahaya hidup.’</span>
</div>
<div class="p">
<span class="v-num v-13">13&nbsp;</span><span class="v JN8_13" data-id="JN8_13">Lalu orang Farisi yang hadir berkata kepada Isa, ‘Kamu memberikan kesaksian tentang diri-Mu sendiri. Kesaksian-Mu tidak sah.’</span>
</div>
<div class="p">
<span class="v-num v-14">14&nbsp;</span><span class="v JN8_14" data-id="JN8_14">Isa menjawab, ‘Walaupun Aku memberi kesaksian tentang diri-Ku sendiri, kesaksian-Ku benar, kerana Aku tahu dari mana Aku datang dan ke mana Aku pergi, sedangkan kamu tidak tahu dari mana Aku datang dan ke mana Aku pergi.</span>
<span class="v-num v-15">15&nbsp;</span><span class="v JN8_15" data-id="JN8_15">Kamu menghakimi orang mengikut ukuran manusia. Aku tidak menghakimi sesiapapun.</span>
<span class="v-num v-16">16&nbsp;</span><span class="v JN8_16" data-id="JN8_16">Tetapi sekiranya Aku menghakimi, penghakiman-Ku adil, kerana Aku tidak menghakimi sendirian. Bapa yang mengutus-Ku menghakimi bersama-sama-Ku.</span>
<span class="v-num v-17">17&nbsp;</span><span class="v JN8_17" data-id="JN8_17">Ada tersurat di dalam hukum Taurat kamu: Kesaksian dua orang adalah sah.</span>
<span class="v-num v-18">18&nbsp;</span><span class="v JN8_18" data-id="JN8_18">Aku memberi kesaksian tentang diri-Ku. Bapa yang mengutus-Ku juga memberi kesaksian tentang diri-Ku.’</span>
</div>
<div class="p">
<span class="v-num v-19">19&nbsp;</span><span class="v JN8_19" data-id="JN8_19">Oleh itu mereka bertanya, ‘Di manakah Bapa-Mu itu?’</span>
</div>
<div class="p">
<span class="v JN8_19" data-id="JN8_19">Isa menjawab, ‘Kamu tidak mengenal-Ku atau Bapa-Ku. Kalaulah kamu mengenal-Ku, tentu kamu mengenal Bapa-Ku juga.’</span>
<span class="v-num v-20">20&nbsp;</span><span class="v JN8_20" data-id="JN8_20">Isa mengatakan segala ini di perbendaharaan ketika mengajar di rumah ibadat. Tetapi tiada seorang pun menangkap-Nya, kerana saat-Nya belum sampai.</span>
</div>
<div class="p">
<span class="v-num v-21">21&nbsp;</span><span class="v JN8_21" data-id="JN8_21">Isa berkata lagi kepada mereka, ‘Aku akan pergi dan kamu akan mencari-Ku, tetapi kamu akan mati dalam dosamu. Kamu tidak boleh pergi ke tempat Aku pergi.’</span>
</div>
<div class="p">
<span class="v-num v-22">22&nbsp;</span><span class="v JN8_22" data-id="JN8_22">Lalu orang Yahudi berkata, ‘Adakah Dia hendak membunuh diri?’ Kerana Dia berkata, ‘Kamu tidak boleh pergi ke tempat Aku pergi.’</span>
</div>
<div class="p">
<span class="v-num v-23">23&nbsp;</span><span class="v JN8_23" data-id="JN8_23">Isa berkata, ‘Kamu datang dari bawah; Aku datang dari atas. Kamu berasal dari dunia; Aku tidak berasal dari dunia.</span>
<span class="v-num v-24">24&nbsp;</span><span class="v JN8_24" data-id="JN8_24">Itulah maka Kukatakan kepadamu, kamu akan mati dalam dosamu. Memanglah kamu akan mati dalam dosamu jika kamu tidak percaya bahawa Akulah Dia yang Kukatakan.’</span>
</div>
<div class="p">
<span class="v-num v-25">25&nbsp;</span><span class="v JN8_25" data-id="JN8_25">‘Siapa Kamu ini?’ tanya mereka.</span>
</div>
<div class="p">
<span class="v JN8_25" data-id="JN8_25">Isa menjawab, ‘Akulah Dia yang telah Kukatakan kepadamu dari mula lagi.</span>
<span class="v-num v-26">26&nbsp;</span><span class="v JN8_26" data-id="JN8_26">Ada banyak lagi yang perlu Kukatakan dan Kuadili tentangmu. Tetapi Dia yang mengutus-Ku dapat dipercayai. Aku menyampaikan kepada dunia apa yang Kudengar daripada-Nya.’</span>
</div>
<div class="p">
<span class="v-num v-27">27&nbsp;</span><span class="v JN8_27" data-id="JN8_27">Mereka tidak faham bahawa selama ini Isa bercakap tentang Bapa.</span>
<span class="v-num v-28">28&nbsp;</span><span class="v JN8_28" data-id="JN8_28">Lalu Isa berkata kepada mereka, ‘Apabila kamu meninggikan Putera Insan, barulah kamu tahu bahawa Akulah Dia yang Kukatakan, dan Aku tidak pernah melakukan sesuatu menurut kehendak-Ku. Aku hanya mengatakan apa yang diajarkan oleh Bapa.</span>
<span class="v-num v-29">29&nbsp;</span><span class="v JN8_29" data-id="JN8_29">Dia yang mengutus-Ku ada di sisi-Ku. Dia tidak pernah membiarkan Aku keseorangan, kerana Aku sentiasa melakukan apa yang diredai-Nya.’</span>
<span class="v-num v-30">30&nbsp;</span><span class="v JN8_30" data-id="JN8_30">Setelah mendengar kata-kata Isa, ramai orang percaya kepada-Nya.</span>
</div>
<div class="s1">Kebenaran yang membebaskanmu</div>
<div class="p">
<span class="v-num v-31">31&nbsp;</span><span class="v JN8_31" data-id="JN8_31">Isa berkata kepada orang Yahudi yang percaya kepada-Nya, ‘Kalau kamu mengikut ajaran-Ku, kamu pengikut-Ku yang sejati.</span>
<span class="v-num v-32">32&nbsp;</span><span class="v JN8_32" data-id="JN8_32">Maka kamu akan mengenal kebenaran dan kebenaran akan membebaskanmu.’</span>
</div>
<div class="p">
<span class="v-num v-33">33&nbsp;</span><span class="v JN8_33" data-id="JN8_33">Mereka berkata, ‘Kami keturunan Ibrahim. Kami belum pernah diperhambakan. Apakah maksud kata-kata-Mu, “Kamu akan dibebaskan”?’</span>
</div>
<div class="p">
<span class="v-num v-34">34&nbsp;</span><span class="v JN8_34" data-id="JN8_34">Isa berkata kepada mereka, ‘Sesungguhnya, Aku berkata kepadamu, sesiapa yang melakukan dosa menjadi hamba kepada dosa.</span>
<span class="v-num v-35">35&nbsp;</span><span class="v JN8_35" data-id="JN8_35">Seorang hamba tidak mempunyai kedudukan kekal dalam sebuah keluarga, tidak seperti seorang anak yang selama-lamanya anggota keluarga itu.</span>
<span class="v-num v-36">36&nbsp;</span><span class="v JN8_36" data-id="JN8_36">Dengan demikian, jika Putera membebaskanmu, kamu akan bebas sepenuhnya.</span>
<span class="v-num v-37">37&nbsp;</span><span class="v JN8_37" data-id="JN8_37">Aku tahu kamu keturunan Ibrahim, tetapi kamu ingin membunuh-Ku kerana kata-kata-Ku tidak mendapat tempat dalam dirimu.</span>
<span class="v-num v-38">38&nbsp;</span><span class="v JN8_38" data-id="JN8_38">Aku menyampaikan apa yang dinyatakan oleh Bapa-Ku. Demikian juga kamu melakukan apa yang disampaikan oleh bapamu.’</span>
</div>
<div class="p">
<span class="v-num v-39">39&nbsp;</span><span class="v JN8_39" data-id="JN8_39">Mereka menjawab, ‘Bapa kami Ibrahim.’</span>
</div>
<div class="p">
<span class="v JN8_39" data-id="JN8_39">Tetapi Isa berkata, ‘Sekiranya kamu benar-benar anak Ibrahim, tentu kamu lakukan apa yang telah dilakukan oleh Ibrahim.</span>
<span class="v-num v-40">40&nbsp;</span><span class="v JN8_40" data-id="JN8_40">Aku hanya memberitahumu apa yang difirmankan Allah kepada-Ku, tetapi kamu hendak membunuh-Ku. Ini bukanlah perlakuan Ibrahim!</span>
<span class="v-num v-41">41&nbsp;</span><span class="v JN8_41" data-id="JN8_41">Kamu melakukan apa yang dilakukan oleh bapamu.’</span>
</div>
<div class="p">
<span class="v JN8_41" data-id="JN8_41">Mereka menjawab, ‘Kami bukan anak luar nikah. Bapa kami satu, iaitu Allah.’</span>
</div>
<div class="p">
<span class="v-num v-42">42&nbsp;</span><span class="v JN8_42" data-id="JN8_42">Isa berkata kepada mereka, ‘Kalaulah benar Allah Bapamu, tentu kamu mengasihi-Ku, kerana Aku datang daripada-Nya, bukan dengan kehendak-Ku sendiri, tetapi diutus-Nya.</span>
<span class="v-num v-43">43&nbsp;</span><span class="v JN8_43" data-id="JN8_43">Mengapa kamu tidak mengerti kata-kata-Ku? Kerana kamu enggan mendengar kata-kata-Ku.</span>
<span class="v-num v-44">44&nbsp;</span><span class="v JN8_44" data-id="JN8_44">Bapamu Iblis dan kamu anak-anaknya. Kamu lebih cenderung menurut kehendak bapamu. Dari mulanya lagi, Iblis pembunuh. Dia tidak menyokong kebenaran, kerana dalam dirinya tidak ada kebenaran. Apabila dia berdusta, dia bercakap dari sifat tabiinya sendiri, kerana dia pendusta dan bapa segala dusta.</span>
<span class="v-num v-45">45&nbsp;</span><span class="v JN8_45" data-id="JN8_45">Sebaliknya aku menyampaikan kebenaran, maka itulah kamu tidak mahu percaya kepada-Ku.</span>
<span class="v-num v-46">46&nbsp;</span><span class="v JN8_46" data-id="JN8_46">‘Siapakah antaramu yang dapat membuktikan Aku berdosa? Jika Aku berkata benar, mengapa kamu tidak mempercayai-Ku?</span>
<span class="v-num v-47">47&nbsp;</span><span class="v JN8_47" data-id="JN8_47">Orang yang daripada Allah mendengar firman Allah. Kamu tidak mendengarnya, kerana kamu bukan daripada Allah.’</span>
</div>
<div class="p">
<span class="v-num v-48">48&nbsp;</span><span class="v JN8_48" data-id="JN8_48">Orang Yahudi berkata, ‘Tidakkah benar kami katakan, Kamu ini orang Samaria dan dirasuk roh iblis?’</span>
</div>
<div class="p">
<span class="v-num v-49">49&nbsp;</span><span class="v JN8_49" data-id="JN8_49">Isa menjawab, ‘Aku tidak dirasuk roh iblis. Aku memuliakan Bapa-Ku, tetapi kamu menghina-Ku.</span>
<span class="v-num v-50">50&nbsp;</span><span class="v JN8_50" data-id="JN8_50">Aku tidak mencari kemuliaan untuk diri-Ku, tetapi Dia yang mencarinya untuk-Ku, dan Dia akan menghakimi.</span>
<span class="v-num v-51">51&nbsp;</span><span class="v JN8_51" data-id="JN8_51">Sesungguhnya Aku berkata kepadamu, sesiapa yang menurut kata-Ku tidak akan mati.’</span>
</div>
<div class="p">
<span class="v-num v-52">52&nbsp;</span><span class="v JN8_52" data-id="JN8_52">Orang Yahudi berkata kepada-Nya, ‘Sekarang tahulah kami bahawa Kamu dirasuk roh iblis! Ibrahim sudah mati, begitu juga nabi-nabi. Tetapi Kamu berkata, “Sesiapa yang menurut kata-Ku tidak akan mati.”</span>
<span class="v-num v-53">53&nbsp;</span><span class="v JN8_53" data-id="JN8_53">Adakah Kamu lebih besar daripada bapa kami Ibrahim yang sudah mati? Nabi-nabi juga sudah mati. Kamu sangka Kamu ini siapa?’</span>
</div>
<div class="p">
<span class="v-num v-54">54&nbsp;</span><span class="v JN8_54" data-id="JN8_54">Isa menjawab, ‘Sekiranya Aku memuliakan diri-Ku, kemuliaan itu tidak bererti. Bapa-Ku yang memuliakan Aku. Kamu mengatakan Dia itu Tuhanmu.</span>
<span class="v-num v-55">55&nbsp;</span><span class="v JN8_55" data-id="JN8_55">Namun, kamu tidak mengenal-Nya, tetapi Aku mengenal-Nya. Sekiranya Kukatakan Aku tidak mengenal-Nya, jadilah Aku pendusta sepertimu. Aku mengenal-Nya dan taat akan firman-Nya.</span>
<span class="v-num v-56">56&nbsp;</span><span class="v JN8_56" data-id="JN8_56">Bapamu Ibrahim bersukacita melihat hari-Ku. Dia melihatnya dan bergembira.’</span>
</div>
<div class="p">
<span class="v-num v-57">57&nbsp;</span><span class="v JN8_57" data-id="JN8_57">Orang Yahudi berkata kepada-Nya, ‘Usia-Mu belum sampai lima puluh tahun. Bagaimana Kamu mungkin berjumpa dengan Ibrahim?’</span>
</div>
<div class="p">
<span class="v-num v-58">58&nbsp;</span><span class="v JN8_58" data-id="JN8_58">Isa berkata kepada mereka, ‘Apa yang Kukatakan ini benar, sebelum Ibrahim dilahirkan Aku sudah ada.’</span>
<span class="v-num v-59">59&nbsp;</span><span class="v JN8_59" data-id="JN8_59">Setelah itu mereka memungut batu untuk merejam Isa, tetapi Isa menyembunyikan diri-Nya lalu meninggalkan rumah ibadat.</span>
</div>

</div>
<div class="footer"><div class="nav">
<a class="prev" href="JN7.html">&lt;</a>
<a class="home" href="index.html">=</a>
<a class="next" href="JN9.html">&gt;</a>
</div></div>
</body>
</html>