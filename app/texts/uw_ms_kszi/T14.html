<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Timothy 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="T1.html">Kitab Suci Zabur Injil</a><a class="location" href="T1.html">1 Timothy 4</a><a class="prev" href="T13.html">&lt;</a>
<a class="home" href="index.html">=</a>
<a class="next" href="T15.html">&gt;</a>
</div></div>
<div class="section chapter T1 T14 uw_ms_kszi ms" dir="ltr" lang="ms" data-id="T14" data-nextid="T15" data-previd="T13">
<div class="c">4</div>
<div class="s1">Arahan Paulus untuk Timotius</div>
<div class="p">
<span class="v-num v-1">1&nbsp;</span><span class="v T14_1" data-id="T14_1">Roh Suci menyatakan dengan jelas bahawa pada akhir zaman sesetengah orang akan berpaling daripada iman, mengikut roh-roh yang memperdayakan dan ajaran roh-roh iblis. </span>
<span class="v-num v-2">2&nbsp;</span><span class="v T14_2" data-id="T14_2">Ajaran ini disampaikan oleh pendusta yang munafik yang hati nuraninya bagaikan diselar besi panas. </span>
<span class="v-num v-3">3&nbsp;</span><span class="v T14_3" data-id="T14_3">Mereka melarang orang berkahwin dan menegah orang memakan makanan yang telah dijadikan Allah untuk diterima dengan syukur oleh orang yang beriman dan mengetahui ajaran yang benar. </span>
<span class="v-num v-4">4&nbsp;</span><span class="v T14_4" data-id="T14_4">Setiap ciptaan Allah itu baik, dan tiada suatu apapun yang harus ditolak, asalkan diterima dengan syukur, </span>
<span class="v-num v-5">5&nbsp;</span><span class="v T14_5" data-id="T14_5">kerana segalanya telah disucikan dengan firman Allah dan doa.</span>
</div>
<div class="p">
<span class="v-num v-6">6&nbsp;</span><span class="v T14_6" data-id="T14_6">Jika engkau mengajarkan hal-hal ini kepada saudara-saudara seiman, engkau akan menjadi hamba Isa al-Masih yang baik, yang dipupuk dengan kata-kata iman dan ajaran baik yang telah kauikut dengan teliti. </span>
<span class="v-num v-7">7&nbsp;</span><span class="v T14_7" data-id="T14_7">Jauhilah cerita-cerita yang bercorak duniawi dan karut, serta latihlah diri menjadi orang yang salih. </span>
<span class="v-num v-8">8&nbsp;</span><span class="v T14_8" data-id="T14_8">Latihan jasmani ada faedahnya, tetapi kesalihan berfaedah dalam segala hal, bagi kehidupan sekarang mahupun kehidupan akan datang.</span>
</div>
<div class="p">
<span class="v-num v-9">9&nbsp;</span><span class="v T14_9" data-id="T14_9">Kata-kata ini benar dan harus diterima sepenuhnya. </span>
<span class="v-num v-10">10&nbsp;</span><span class="v T14_10" data-id="T14_10">Kita bekerja keras dan berjuang, kerana kita yakin kepada Allah Yang Hidup, Penyelamat semua manusia, terutamanya mereka yang beriman.</span>
</div>
<div class="p">
<span class="v-num v-11">11&nbsp;</span><span class="v T14_11" data-id="T14_11">Perintahkan dan ajarkanlah semua ini. </span>
<span class="v-num v-12">12&nbsp;</span><span class="v T14_12" data-id="T14_12">Jangan biarkan sesiapa menghinamu kerana usiamu yang muda. Jadikan dirimu teladan kepada semua orang beriman dari segi kata-kata, kelakuan, kasih, iman dan kesucian. </span>
<span class="v-num v-13">13&nbsp;</span><span class="v T14_13" data-id="T14_13">Hingga aku datang nanti, tumpukan perhatian kepada membaca Kitab Suci di khalayak ramai, menyampaikan firman dan mengajar orang. </span>
<span class="v-num v-14">14&nbsp;</span><span class="v T14_14" data-id="T14_14">Jangan lalai dalam menggunakan kurnia yang diberikan kepadamu melalui nubuat ketika sekumpulan tua-tua jemaah meletakkan tangan ke atasmu.</span>
</div>
<div class="p">
<span class="v-num v-15">15&nbsp;</span><span class="v T14_15" data-id="T14_15">Lakukanlah hal-hal ini dengan rajin. Curahkan seluruh keupayaan dirimu kepadanya, supaya kemajuanmu jelas di mata semua orang. </span>
<span class="v-num v-16">16&nbsp;</span><span class="v T14_16" data-id="T14_16">Berhematlah tentang dirimu dan ajaranmu. Lakukan terus-menerus, kerana dengan demikian engkau akan menyelamatkan dirimu dan mereka yang mendengar kata-katamu.</span>
</div>

</div>
<div class="footer"><div class="nav">
<a class="prev" href="T13.html">&lt;</a>
<a class="home" href="index.html">=</a>
<a class="next" href="T15.html">&gt;</a>
</div></div>
</body>
</html>