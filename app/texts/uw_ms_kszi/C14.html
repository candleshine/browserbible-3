<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Korintus 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Kitab Suci Zabur Injil</a><a class="location" href="C1.html">1 Korintus 4</a><a class="prev" href="C13.html">&lt;</a>
<a class="home" href="index.html">=</a>
<a class="next" href="C15.html">&gt;</a>
</div></div>
<div class="section chapter C1 C14 uw_ms_kszi ms" dir="ltr" lang="ms" data-id="C14" data-nextid="C15" data-previd="C13">
<div class="c">4</div>
<div class="s1">Hamba al-Masih
</div>
<div class="p">
<span class="v-num v-1">1&nbsp;</span><span class="v C14_1" data-id="C14_1">Kamu hendaklah memandang kami sebagai hamba al-Masih yang diamanahkan dengan rahsia-rahsia Allah. </span>
<span class="v-num v-2">2&nbsp;</span><span class="v C14_2" data-id="C14_2">Setelah dipertanggungjawabkan dengan amanah, hamba demikian itu wajib membuktikan bahawa dia dapat dipercayai. </span>
<span class="v-num v-3">3&nbsp;</span><span class="v C14_3" data-id="C14_3">Aku tidak peduli apa pandanganmu dan orang lain terhadapku; malah pandanganku terhadap diriku sendiri pun tidak penting. </span>
<span class="v-num v-4">4&nbsp;</span><span class="v C14_4" data-id="C14_4">Aku tidak berasa bersalah, tetapi ini tidak bererti aku tidak bersalah. Hanya Tuhan yang berhak menentukan sama ada aku bersalah atau tidak. </span>
<span class="v-num v-5">5&nbsp;</span><span class="v C14_5" data-id="C14_5">Oleh itu janganlah putuskan sama ada seseorang itu bersalah atau tidak sebelum sampai waktunya. Tunggulah hingga Junjungan datang kembali dan mendedahkan segala rahsia yang diselubungi kegelapan, segala niat yang terpendam di hati manusia. Ketika itulah setiap orang akan mendapat penilaian yang sewajarnya daripada Allah. 
</span>
</div>
<div class="p">
<span class="v-num v-6">6&nbsp;</span><span class="v C14_6" data-id="C14_6">Saudara-saudaraku! Untuk kebaikanmu, segala ini telah kukerjakan dalam diriku dan Apolos supaya dengan mengikut teladan kami, kamu dapat mengerti kata-kata hikmat ini: â€˜Janganlah melampaui apa yang telah tersuratâ€™. Dengan demikian, kamu tidak memegahkan seseorang daripada yang lain. </span>
<span class="v-num v-7">7&nbsp;</span><span class="v C14_7" data-id="C14_7">Siapakah yang menjadikan dirimu lebih baik daripada yang lain? Apakah yang ada padamu yang tidak kamu terima? Jadi, jika kamu memang menerimanya, mengapakah kamu bermegah, seolah-olah apa yang ada padamu itu bukan kurnia-Nya?
</span>
</div>
<div class="p">
<span class="v-num v-8">8&nbsp;</span><span class="v C14_8" data-id="C14_8">Ya, kamu tidak memerlukan apa-apa lagi! Kamu memang sudah kaya-raya! Tanpa kami pun kamu sudah menjadi raja! Namun, kamu tidak begitu. Alangkah baiknya jika kamu benar-benar raja. Dapatlah kami memerintah bersamamu. </span>
<span class="v-num v-9">9&nbsp;</span><span class="v C14_9" data-id="C14_9">Pada pandanganku, Allah memberikan kedudukan paling rendah kepada kami para rasul; tak ubah seperti orang yang dijatuhi hukum mati di hadapan orang ramai, dijadikan tontonan para malaikat dan manusia. </span>
<span class="v-num v-10">10&nbsp;</span><span class="v C14_10" data-id="C14_10">Kerana al-Masih, kami menjadi orang yang bodoh; tetapi kerana al-Masih, kamu menjadi orang bijak. Kami lemah, namun kamu kuat! Kami dihina, sedangkan kamu dimuliakan! </span>
<span class="v-num v-11">11&nbsp;</span><span class="v C14_11" data-id="C14_11">Hingga saat ini kami lapar dan dahaga, berpakaian lusuh, didera, tiada tempat tinggal yang tetap. </span>
<span class="v-num v-12">12&nbsp;</span><span class="v C14_12" data-id="C14_12">Kami bertungkus-lumus menyara hidup. Kami membalas sumpah seranah dengan berkat restu, dan bersabar ketika dianiaya. </span>
<span class="v-num v-13">13&nbsp;</span><span class="v C14_13" data-id="C14_13">Kami membalas caci maki dengan kata-kata yang baik. Kami dianggap sampah masyarakat, sampah dunia hingga sekarang.
</span>
</div>
<div class="p">
<span class="v-num v-14">14&nbsp;</span><span class="v C14_14" data-id="C14_14">Aku menulis demikian kepadamu bukanlah untuk memalukanmu, tetapi untuk menasihatimu sebagai anak-anakku yang kusayangi. </span>
<span class="v-num v-15">15&nbsp;</span><span class="v C14_15" data-id="C14_15">Walaupun kamu mungkin mempunyai sepuluh ribu orang pengasuh dalam Isa al-Masih, bapamu tidaklah ramai. Ini kerana dalam al-Masih, aku seperti bapamu yang telah membawa Injil kepadamu. </span>
<span class="v-num v-16">16&nbsp;</span><span class="v C14_16" data-id="C14_16">Oleh itu aku menyeru kamu, ikutlah teladanku. </span>
<span class="v-num v-17">17&nbsp;</span><span class="v C14_17" data-id="C14_17">Bagi tujuan itu aku mengutus Timotius, anakku yang dikasihi dan setia dalam Tuhan. Dia akan mengingatkan kamu tentang jalan hidup yang kuikut sejak beriman kepada al-Masih, iaitu jalan hidup yang telah kuajarkan kepada jemaah di serata tempat. 
</span>
</div>
<div class="p">
<span class="v-num v-18">18&nbsp;</span><span class="v C14_18" data-id="C14_18">Ada di antara kamu yang bersikap angkuh kerana menyangka aku tidak akan mengunjungimu. </span>
<span class="v-num v-19">19&nbsp;</span><span class="v C14_19" data-id="C14_19">Kiranya diizinkan Tuhan, aku akan mengunjungimu tidak lama lagi dan melihat bukan hanya apa yang dikatakan oleh orang yang angkuh itu tetapi apa kuasa mereka. </span>
<span class="v-num v-20">20&nbsp;</span><span class="v C14_20" data-id="C14_20">Kerana kerajaan Allah bukan sekadar kata-kata sahaja tetapi terdiri daripada kuasa. </span>
<span class="v-num v-21">21&nbsp;</span><span class="v C14_21" data-id="C14_21">Mana yang kamu pilih? Agar aku datang kepadamu dengan rotan, atau dengan kasih sayang dan lemah lembut?

</span>
</div>

</div>
<div class="footer"><div class="nav">
<a class="prev" href="C13.html">&lt;</a>
<a class="home" href="index.html">=</a>
<a class="next" href="C15.html">&gt;</a>
</div></div>
</body>
</html>