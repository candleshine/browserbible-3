<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Titus 3 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="TT.html">Kitab Suci Zabur Injil</a><a class="location" href="TT.html">Titus 3</a><a class="prev" href="TT2.html">&lt;</a>
<a class="home" href="index.html">=</a>
<a class="next" href="PM1.html">&gt;</a>
</div></div>
<div class="section chapter TT TT3 uw_ms_kszi ms" dir="ltr" lang="ms" data-id="TT3" data-nextid="PM1" data-previd="TT2">
<div class="c">3</div>
<div class="s1">Melakukan apa yang baik</div>
<div class="p">
<span class="v-num v-1">1&nbsp;</span><span class="v TT3_1" data-id="TT3_1">Nasihati jemaahmu supaya taat akan pemerintah dan penguasa, serta sentiasa bersedia melakukan kebaikan.</span>
<span class="v-num v-2">2&nbsp;</span><span class="v TT3_2" data-id="TT3_2">Larang mereka mengumpat atau bertengkar, dan dorong mereka bersikap ramah-tamah serta lemah lembut kepada semua orang.</span>
</div>
<div class="p">
<span class="v-num v-3">3&nbsp;</span><span class="v TT3_3" data-id="TT3_3">Dahulu kita juga bodoh, ingkar dan sesat. Kita dikuasai pelbagai nafsu dan keinginan. Kita hidup dengki-mendengki dan benci-membenci.</span>
<span class="v-num v-4">4&nbsp;</span><span class="v TT3_4" data-id="TT3_4">Tetapi Allah Penyelamat kita menunjukkan kasih dan ihsan-Nya kepada kita.</span>
<span class="v-num v-5">5&nbsp;</span><span class="v TT3_5" data-id="TT3_5">Allah menyelamatkan kita, bukan kerana kebenaran yang kita lakukan, tetapi kerana belas kasihan-Nya. Dia menyelamatkan kita melalui pentahiran kelahiran semula dan melalui pembaharuan yang dilakukan Roh Suci.</span>
<span class="v-num v-6">6&nbsp;</span><span class="v TT3_6" data-id="TT3_6">Allah melimpahkan Roh Suci itu kepada kita melalui Isa al-Masih, Penyelamat kita.</span>
<span class="v-num v-7">7&nbsp;</span><span class="v TT3_7" data-id="TT3_7">Maka dengan kasih kurnia-Nya kita sudah dibenarkan untuk menjadi anak waris yang mendapat hidup kekal yang kita harapkan.</span>
<span class="v-num v-8">8&nbsp;</span><span class="v TT3_8" data-id="TT3_8">Kata-kata ini benar. Berikanlah perhatian terhadap hal-hal tersebut, supaya orang yang beriman kepada Allah berusaha sepenuhnya untuk melakukan segala yang baik serta bermanfaat kepada semua orang.</span>
</div>
<div class="p">
<span class="v-num v-9">9&nbsp;</span><span class="v TT3_9" data-id="TT3_9">Sebaliknya, jauhilah perbahasan yang sia-sia, perbuatan menyusur-galur nenek moyang, pertengkaran dan pertikaian tentang hukum Taurat. Segala ini tidak membawa faedah.</span>
<span class="v-num v-10">10&nbsp;</span><span class="v TT3_10" data-id="TT3_10">Berikan amaran kepada sesiapa yang menyebabkan perpecahan di kalangan jemaah. Nasihati dia sekurang-kurangnya dua kali; jika dia tidak berubah, jauhilah dia.</span>
<span class="v-num v-11">11&nbsp;</span><span class="v TT3_11" data-id="TT3_11">Kamu tahu bahawa orang yang demikian itu sesat dan berdosa; dia menjatuhkan hukuman atas dirinya sendiri.</span>
</div>
<div class="s1">Salam akhir</div>
<div class="p">
<span class="v-num v-12">12&nbsp;</span><span class="v TT3_12" data-id="TT3_12">Apabila aku mengutus Artemas atau Tikhikus kepadamu, cubalah seberapa daya mengunjungiku di Nikopolis, kerana aku telah membuat keputusan akan berada di situ pada musim dingin.</span>
<span class="v-num v-13">13&nbsp;</span><span class="v TT3_13" data-id="TT3_13">Berikanlah sepenuh bantuan kepada peguam yang bernama Zenas dan kepada Apolos, supaya mereka dapat memulakan perjalanan tanpa kekurangan apa-apa.</span>
<span class="v-num v-14">14&nbsp;</span><span class="v TT3_14" data-id="TT3_14">Jemaah kita haruslah mengamalkan kebajikan untuk membantu orang yang memerlukan pertolongan. Dengan demikian bergunalah hidup mereka.</span>
</div>
<div class="p">
<span class="v-num v-15">15&nbsp;</span><span class="v TT3_15" data-id="TT3_15">Semua saudara yang bersamaku berkirim salam kepada sahabat-sahabat seiman.</span>
</div>
<div class="p">
<span class="v TT3_15" data-id="TT3_15">Semoga kasih kurnia Allah menyertai kamu semua.</span>
</div>

</div>
<div class="footer"><div class="nav">
<a class="prev" href="TT2.html">&lt;</a>
<a class="home" href="index.html">=</a>
<a class="next" href="PM1.html">&gt;</a>
</div></div>
</body>
</html>