<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 18 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 18</a><a class="prev" href="LK17.html">&lt;</a>
<a class="home" href="index.html">=</a>
<a class="next" href="LK19.html">&gt;</a>
</div></div>
<div class="section chapter LK LK18 uw_ms_kszi ms" dir="ltr" lang="ms" data-id="LK18" data-nextid="LK19" data-previd="LK17">
<div class="c">18</div>
<div class="s1">Ibarat seorang balu dan seorang hakim </div>
<div class="m">
<span class="v-num v-1">1&nbsp;</span><span class="v LK18_1" data-id="LK18_1">Kemudian Isa menceritakan ibarat ini untuk mengajar mereka bahawa mereka harus sentiasa berdoa dan tidak putus asa. </span>
<span class="v-num v-2">2&nbsp;</span><span class="v LK18_2" data-id="LK18_2">Isa berkata, ‘Di dalam sebuah kota ada seorang hakim yang tidak takut akan Allah atau mempedulikan sesiapa. </span>
<span class="v-num v-3">3&nbsp;</span><span class="v LK18_3" data-id="LK18_3">Di kota itu juga ada seorang balu yang kerapkali datang kepada hakim itu untuk menuntut keadilan terhadap lawannya.</span>
</div>
<div class="p">
<span class="v-num v-4">4&nbsp;</span><span class="v LK18_4" data-id="LK18_4">‘Sekian lama hakim itu menolak tuntutannya, tetapi akhirnya dia berkata dalam hatinya, ‘Walaupun aku tidak takut akan Allah dan tidak pedulikan sesiapapun, </span>
<span class="v-num v-5">5&nbsp;</span><span class="v LK18_5" data-id="LK18_5">tetapi disebabkan balu ini terus mengganggu aku, biarlah aku mengadili tuntutannya. Jika tidak, dia akan terus-menerus datang dan mengganggu aku!’</span>
</div>
<div class="p">
<span class="v-num v-6">6&nbsp;</span><span class="v LK18_6" data-id="LK18_6">Junjungan menambah, ‘Dengarlah apa yang dikatakan oleh hakim yang tidak adil itu. </span>
<span class="v-num v-7">7&nbsp;</span><span class="v LK18_7" data-id="LK18_7">Tidakkah Allah akan membela umat-Nya yang berseru kepada-Nya siang dan malam? Adakah Dia akan bertangguh untuk melaksanakan keadilan bagi mereka? </span>
<span class="v-num v-8">8&nbsp;</span><span class="v LK18_8" data-id="LK18_8">Aku berkata kepadamu bahawa Allah akan melaksanakan keadilan bagi mereka dengan segera. Tetapi, apabila Putera Insan datang, adakah Dia akan menjumpai iman di bumi ini?’</span>
</div>
<div class="s1">Ibarat seorang Farisi dan seorang pemungut cukai</div>
<div class="p">
<span class="v-num v-9">9&nbsp;</span><span class="v LK18_9" data-id="LK18_9">Isa juga menceritakan ibarat ini kepada orang yang menganggap diri mereka sebagai orang yang benar dan menghina orang lain: </span>
<span class="v-num v-10">10&nbsp;</span><span class="v LK18_10" data-id="LK18_10">‘Dua orang masuk ke dalam rumah ibadat untuk berdoa. Seorang daripadanya orang Farisi dan seorang lagi pemungut cukai. </span>
<span class="v-num v-11">11&nbsp;</span><span class="v LK18_11" data-id="LK18_11">Orang Farisi itu berdiri dan berdoa dalam hatinya: “Ya Allah, aku mengucap syukur kepada-Mu kerana aku tidak tamak, menipu atau tidak bermoral seperti orang lain. Aku bersyukur kepada-Mu kerana aku tidak seperti pemungut cukai ini. </span>
<span class="v-num v-12">12&nbsp;</span><span class="v LK18_12" data-id="LK18_12">Aku berpuasa dua kali seminggu dan mempersembahkan sepersepuluh daripada semua pendapatanku.”</span>
</div>
<div class="p">
<span class="v-num v-13">13&nbsp;</span><span class="v LK18_13" data-id="LK18_13">‘Akan tetapi, pemungut cukai itu berdiri jauh sedikit, tidak berani menengadah ke langit melainkan menebah dada sambil berkata, “Ya Allah, kasihanilah hamba, orang berdosa ini.”</span>
</div>
<div class="p">
<span class="v-num v-14">14&nbsp;</span><span class="v LK18_14" data-id="LK18_14">‘Aku berkata kepadamu bahawa pemungut cukai ini pulang ke rumahnya dengan diperkenankan Allah tetapi orang Farisi itu tidak. Sesiapa yang meninggikan dirinya akan direndahkan, dan sesiapa yang merendahkan dirinya akan ditinggikan.’</span>
</div>
<div class="s1">Isa memberkati kanak-kanak</div>
<div class="p">
<span class="v-num v-15">15&nbsp;</span><span class="v LK18_15" data-id="LK18_15">Orang membawa anak mereka kepada Isa supaya Dia memberkati mereka. Tetapi apabila pengikut-pengikut Isa melihat hal ini, mereka menegur orang itu. </span>
<span class="v-num v-16">16&nbsp;</span><span class="v LK18_16" data-id="LK18_16">Namun Isa memanggil anak-anak itu datang kepada-Nya lalu Dia berkata, ‘Biarlah anak-anak ini datang kepada-Ku. Janganlah melarang mereka kerana kerajaan Allah menjadi milik orang yang sedemikian. </span>
<span class="v-num v-17">17&nbsp;</span><span class="v LK18_17" data-id="LK18_17">Sesungguhnya, Aku berkata kepadamu bahawa sesiapa yang tidak menyambut kerajaan Allah seperti seorang anak menerimanya, tidak dapat masuk ke dalam kerajaan itu.’</span>
</div>
<div class="s1">Seorang yang kaya</div>
<div class="p">
<span class="v-num v-18">18&nbsp;</span><span class="v LK18_18" data-id="LK18_18">Seorang pemimpin bangsa Yahudi bertanya kepada Isa, ‘Ya Guru yang baik, apakah harus aku buat untuk beroleh hidup yang kekal?’</span>
</div>
<div class="p">
<span class="v-num v-19">19&nbsp;</span><span class="v LK18_19" data-id="LK18_19">Isa menjawab, ‘Mengapakah engkau mengatakan Aku ini baik? Tiada sesiapapun yang baik kecuali Allah. </span>
<span class="v-num v-20">20&nbsp;</span><span class="v LK18_20" data-id="LK18_20">Engkau mengetahui hukum-hukum Allah, iaitu: “Jangan berzina, jangan membunuh, jangan mencuri, jangan berdusta, hormati bapa dan ibumu.” ’</span>
</div>
<div class="p">
<span class="v-num v-21">21&nbsp;</span><span class="v LK18_21" data-id="LK18_21">Pemimpin itu berkata, ‘Semua ini telah kuturuti sejak kecil.’</span>
</div>
<div class="p">
<span class="v-num v-22">22&nbsp;</span><span class="v LK18_22" data-id="LK18_22">Apabila Isa mendengar ini, Dia berkata kepadanya, ‘Satu perkara sahaja yang perlu kaulakukan. Juallah segala hartamu dan dermakan wangnya kepada orang miskin. Engkau akan beroleh harta di syurga. Kemudian, ikutlah Aku.’</span>
</div>
<div class="p">
<span class="v-num v-23">23&nbsp;</span><span class="v LK18_23" data-id="LK18_23">Tetapi apabila pemimpin itu mendengar demikian, dia menjadi sangat sedih kerana dia seorang yang amat kaya. </span>
<span class="v-num v-24">24&nbsp;</span><span class="v LK18_24" data-id="LK18_24">Isa nampak kesedihannya lalu berkata, ‘Alangkah sukar bagi orang kaya masuk ke dalam kerajaan Allah! </span>
<span class="v-num v-25">25&nbsp;</span><span class="v LK18_25" data-id="LK18_25">Lebih mudah seekor unta masuk ke lubang jarum daripada seorang kaya masuk ke dalam kerajaan Allah.’</span>
</div>
<div class="p">
<span class="v-num v-26">26&nbsp;</span><span class="v LK18_26" data-id="LK18_26">Orang yang mendengar-Nya berkata, ‘Kalau begitu, siapakah yang dapat diselamatkan?’</span>
</div>
<div class="p">
<span class="v-num v-27">27&nbsp;</span><span class="v LK18_27" data-id="LK18_27">Isa menjawab, ‘Apa yang mustahil bagi manusia itu tidak mustahil bagi Allah.’</span>
</div>
<div class="p">
<span class="v-num v-28">28&nbsp;</span><span class="v LK18_28" data-id="LK18_28">Petrus berkata, ‘Kami telah meninggalkan rumah untuk mengikut-Mu.’</span>
</div>
<div class="p">
<span class="v-num v-29">29&nbsp;</span><span class="v LK18_29" data-id="LK18_29">Isa berkata kepada mereka, ‘Sesungguhnya, Aku berkata kepadamu bahawa sesiapa sahaja yang telah meninggalkan rumah, atau isteri, atau adik-beradik, atau ibu bapa, atau anak-anak demi kerajaan Allah </span>
<span class="v-num v-30">30&nbsp;</span><span class="v LK18_30" data-id="LK18_30">akan menerima ganjaran berkali-kali gandanya pada masa ini dan hidup yang kekal di akhirat.’</span>
</div>
<div class="s1">Kali ketiga Isa berkata tentang kematian-Nya</div>
<div class="p">
<span class="v-num v-31">31&nbsp;</span><span class="v LK18_31" data-id="LK18_31">Isa membawa dua belas pengikut-Nya ke suatu tempat dan berkata kepada mereka, ‘Kita akan pergi ke Baitulmaqdis dan segala yang tersurat dalam kitab-kitab nabi tentang Putera Insan akan berlaku di sana. </span>
<span class="v-num v-32">32&nbsp;</span><span class="v LK18_32" data-id="LK18_32">Dia akan diserahkan ke tangan bangsa asing. Dia akan dicela dan dimaki serta diludahi orang. Mereka akan menyebat Dia dan membunuh-Nya. </span>
<span class="v-num v-33">33&nbsp;</span><span class="v LK18_33" data-id="LK18_33">Pada hari yang ketiga Dia akan bangkit semula.’</span>
</div>
<div class="p">
<span class="v-num v-34">34&nbsp;</span><span class="v LK18_34" data-id="LK18_34">Tetapi pengikut-pengikut-Nya tidak mengerti sepatah kata pun. Maksud kata-kata ini dirahsiakan daripada mereka. Mereka tidak memahami apa yang dikatakan oleh Isa.</span>
</div>
<div class="s1">Isa menyembuhkan seorang pengemis yang buta</div>
<div class="p">
<span class="v-num v-35">35&nbsp;</span><span class="v LK18_35" data-id="LK18_35">Ketika Isa menghampiri kota Yerikho, ada seorang buta yang duduk di tepi jalan meminta sedekah. </span>
<span class="v-num v-36">36&nbsp;</span><span class="v LK18_36" data-id="LK18_36">Apabila dia mendengar bunyi orang ramai lalu, dia bertanya, ‘Apakah yang sedang berlaku?’ </span>
<span class="v-num v-37">37&nbsp;</span><span class="v LK18_37" data-id="LK18_37">Orang memberitahu dia bahawa Isa, orang Nasaret, sedang lalu.</span>
</div>
<div class="p">
<span class="v-num v-38">38&nbsp;</span><span class="v LK18_38" data-id="LK18_38">Dia pun berseru, ‘Isa, Anak Daud, kasihanilah aku!’</span>
</div>
<div class="p">
<span class="v-num v-39">39&nbsp;</span><span class="v LK18_39" data-id="LK18_39">Orang yang di hadapannya memarahinya dan menyuruh dia diam, tetapi dia berseru dengan lebih kuat, ‘Ya Anak Daud, kasihanilah aku!’</span>
</div>
<div class="p">
<span class="v-num v-40">40&nbsp;</span><span class="v LK18_40" data-id="LK18_40">Isa berhenti dan menyuruh orang membawa dia kepada-Nya. Apabila dia mendekati Isa, Isa bertanya, </span>
<span class="v-num v-41">41&nbsp;</span><span class="v LK18_41" data-id="LK18_41">‘Apakah yang engkau hendak Aku buat bagimu?’</span>
</div>
<div class="p">
<span class="v LK18_41" data-id="LK18_41">Dia berkata, ‘Junjungan, aku mahu melihat kembali.’</span>
</div>
<div class="p">
<span class="v-num v-42">42&nbsp;</span><span class="v LK18_42" data-id="LK18_42">Isa berkata kepadanya, ‘Terimalah penglihatanmu kembali, imanmu telah menyembuhkanmu.’ </span>
<span class="v-num v-43">43&nbsp;</span><span class="v LK18_43" data-id="LK18_43">Seketika itu juga, dia dapat melihat lalu dia mengikut Isa sambil memuji Allah. Semua orang yang menyaksikan kejadian ini memuji Allah.</span>
</div>

</div>
<div class="footer"><div class="nav">
<a class="prev" href="LK17.html">&lt;</a>
<a class="home" href="index.html">=</a>
<a class="next" href="LK19.html">&gt;</a>
</div></div>
</body>
</html>