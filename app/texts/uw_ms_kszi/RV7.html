<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Revelation 7 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Kitab Suci Zabur Injil</a><a class="location" href="RV.html">Revelation 7</a><a class="prev" href="RV6.html">&lt;</a>
<a class="home" href="index.html">=</a>
<a class="next" href="RV8.html">&gt;</a>
</div></div>
<div class="section chapter RV RV7 uw_ms_kszi ms" dir="ltr" lang="ms" data-id="RV7" data-nextid="RV8" data-previd="RV6">
<div class="c">7</div>
<div class="s1">,000 dimateraikan</div>
<div class="m">
<span class="v-num v-1">1&nbsp;</span><span class="v RV7_1" data-id="RV7_1">Selepas itu, kulihat empat malaikat berdiri di empat penjuru bumi dan menahan keempat-empat angin di bumi supaya tidak ada angin yang bertiup di darat, di laut, atau di pohon-pohon.</span>
<span class="v-num v-2">2&nbsp;</span><span class="v RV7_2" data-id="RV7_2">Kemudian kulihat malaikat lain datang dari timur membawa materai yang digunakan oleh Allah yang hidup. Dengan suara lantang malaikat itu berseru kepada empat malaikat yang telah diberi kuasa untuk merosakkan darat dan laut.</span>
<span class="v-num v-3">3&nbsp;</span><span class="v RV7_3" data-id="RV7_3">Malaikat itu berkata, ‘Janganlah rosakkan darat, laut atau pohon-pohon hingga kami telah mematerai dahi hamba-hamba Allah Tuhan kita.’</span>
<span class="v-num v-4">4&nbsp;</span><span class="v RV7_4" data-id="RV7_4">Lalu aku mendengar bahawa seratus empat puluh empat ribu dari semua suku Israel dimateraikan.</span>
</div>
<div class="b">&nbsp;</div>
<div class="q1">
<span class="v-num v-5">5&nbsp;</span><span class="v RV7_5" data-id="RV7_5">Dari suku Yahuda dua belas ribu,</span>
</div>
<div class="q2">
<span class="v RV7_5" data-id="RV7_5">dari suku Ruben dua belas ribu,</span>
</div>
<div class="q2">
<span class="v RV7_5" data-id="RV7_5">dari suku Gad dua belas ribu,</span>
</div>
<div class="q1">
<span class="v-num v-6">6&nbsp;</span><span class="v RV7_6" data-id="RV7_6">dari suku Asyer dua belas ribu</span>
</div>
<div class="q2">
<span class="v RV7_6" data-id="RV7_6">dari suku Naftali dua belas ribu,</span>
</div>
<div class="q2">
<span class="v RV7_6" data-id="RV7_6">dari suku Manasye dua belas ribu,</span>
</div>
<div class="q1">
<span class="v-num v-7">7&nbsp;</span><span class="v RV7_7" data-id="RV7_7">dari suku Simeon dua belas ribu,</span>
</div>
<div class="q2">
<span class="v RV7_7" data-id="RV7_7">dari suku Lewi dua belas ribu,</span>
</div>
<div class="q2">
<span class="v RV7_7" data-id="RV7_7">dari suku Isakhar dua belas ribu,</span>
</div>
<div class="q1">
<span class="v-num v-8">8&nbsp;</span><span class="v RV7_8" data-id="RV7_8">dari suku Zabulon dua belas ribu,</span>
</div>
<div class="q2">
<span class="v RV7_8" data-id="RV7_8">dari suku Yusuf dua belas ribu,</span>
</div>
<div class="q2">
<span class="v RV7_8" data-id="RV7_8">dari suku Benyamin dua belas ribu.</span>
</div>
<div class="s1">Orang ramai berjubah putih</div>
<div class="p">
<span class="v-num v-9">9&nbsp;</span><span class="v RV7_9" data-id="RV7_9">Selepas itu aku melihat lagi. Kulihat lautan manusia, tidak terkira banyaknya, dari segala bangsa, suku, kaum, dan bahasa, berjubah putih dan memegang daun palma. Mereka semua berdiri di hadapan takhta dan Anak Domba.</span>
<span class="v-num v-10">10&nbsp;</span><span class="v RV7_10" data-id="RV7_10">Mereka berseru dengan lantang,</span>
</div>
<div class="b">&nbsp;</div>
<div class="q1">
<span class="v RV7_10" data-id="RV7_10">‘Penyelamatan ada pada Allah Tuhan kami</span>
</div>
<div class="q1">
<span class="v RV7_10" data-id="RV7_10">yang bersemayam di atas takhta dan pada</span>
</div>
<div class="q1">
<span class="v RV7_10" data-id="RV7_10">Anak Domba!’</span>
</div>
<div class="b">&nbsp;</div>
<div class="p">
<span class="v-num v-11">11&nbsp;</span><span class="v RV7_11" data-id="RV7_11">Semua malaikat berdiri mengelilingi takhta, empat makhluk dan para tua-tua, lalu semuanya sujud di hadapan takhta menyembah Allah.</span>
<span class="v-num v-12">12&nbsp;</span><span class="v RV7_12" data-id="RV7_12">Mereka berkata,</span>
</div>
<div class="b">&nbsp;</div>
<div class="q1">
<span class="v RV7_12" data-id="RV7_12">‘Amin!</span>
</div>
<div class="q1">
<span class="v RV7_12" data-id="RV7_12">Segala pujian, kemuliaan,</span>
</div>
<div class="q1">
<span class="v RV7_12" data-id="RV7_12">kebijaksanaan, kesyukuran, kehormatan,</span>
</div>
<div class="q1">
<span class="v RV7_12" data-id="RV7_12">kuasa dan kebesaran</span>
</div>
<div class="q1">
<span class="v RV7_12" data-id="RV7_12">bagi Allah Tuhan kami selama-lamanya!</span>
</div>
<div class="q1">
<span class="v RV7_12" data-id="RV7_12">Amin.’</span>
</div>
<div class="b">&nbsp;</div>
<div class="m">
<span class="v-num v-13">13&nbsp;</span><span class="v RV7_13" data-id="RV7_13">Salah seorang tua-tua itu bertanya kepadaku, ‘Siapakah yang berjubah putih itu dan dari manakah mereka itu?’</span>
</div>
<div class="p">
<span class="v-num v-14">14&nbsp;</span><span class="v RV7_14" data-id="RV7_14">‘Aku tidak tahu, tetapi tuan tahu,’ sahutku. Dia berkata, ‘Merekalah orang yang berjaya menempuh kesengsaraan yang dahsyat. Mereka telah membasuh jubah mereka menjadi putih bersih dengan darah Anak Domba.</span>
<span class="v-num v-15">15&nbsp;</span><span class="v RV7_15" data-id="RV7_15">Maka sekarang,</span>
</div>
<div class="b">&nbsp;</div>
<div class="q1">
<span class="v RV7_15" data-id="RV7_15">‘mereka berdiri di hadapan takhta Allah</span>
</div>
<div class="q2">
<span class="v RV7_15" data-id="RV7_15">dan menyembah-Nya siang malam</span>
</div>
<div class="q2">
<span class="v RV7_15" data-id="RV7_15">di dalam rumah ibadat-Nya.</span>
</div>
<div class="q1">
<span class="v RV7_15" data-id="RV7_15">Dia yang bersemayam di atas takhta</span>
</div>
<div class="q2">
<span class="v RV7_15" data-id="RV7_15">akan membentangkan khemah-Nya di atas mereka.</span>
</div>
<div class="q1">
<span class="v-num v-16">16&nbsp;</span><span class="v RV7_16" data-id="RV7_16">Mereka tidak akan lapar atau dahaga lagi.</span>
</div>
<div class="q1">
<span class="v RV7_16" data-id="RV7_16">Terik matahari atau sesuatu yang amat</span>
</div>
<div class="q2">
<span class="v RV7_16" data-id="RV7_16">panas pun tidak akan dapat</span>
</div>
<div class="q2">
<span class="v RV7_16" data-id="RV7_16">membakar mereka lagi</span>
</div>
<div class="q1">
<span class="v-num v-17">17&nbsp;</span><span class="v RV7_17" data-id="RV7_17">kerana Anak Domba di tengah-tengah takhta itu akan menjadi</span>
</div>
<div class="q2">
<span class="v RV7_17" data-id="RV7_17">gembala mereka.</span>
</div>
<div class="q1">
<span class="v RV7_17" data-id="RV7_17">Dia akan membimbing mereka ke mata air</span>
</div>
<div class="q2">
<span class="v RV7_17" data-id="RV7_17">yang membawa hidup,</span>
</div>
<div class="q2">
<span class="v RV7_17" data-id="RV7_17">dan Allah akan menghapuskan setiap</span>
</div>
<div class="q2">
<span class="v RV7_17" data-id="RV7_17">titik air mata mereka.’</span>
</div>

</div>
<div class="footer"><div class="nav">
<a class="prev" href="RV6.html">&lt;</a>
<a class="home" href="index.html">=</a>
<a class="next" href="RV8.html">&gt;</a>
</div></div>
</body>
</html>