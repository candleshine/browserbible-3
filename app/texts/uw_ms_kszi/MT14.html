<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 14 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 14</a><a class="prev" href="MT13.html">&lt;</a>
<a class="home" href="index.html">=</a>
<a class="next" href="MT15.html">&gt;</a>
</div></div>
<div class="section chapter MT MT14 uw_ms_kszi ms" dir="ltr" lang="ms" data-id="MT14" data-nextid="MT15" data-previd="MT13">
<div class="c">14</div>
<div class="s1">Yahya dibunuh</div>
<div class="p">
<span class="v-num v-1">1&nbsp;</span><span class="v MT14_1" data-id="MT14_1">Pada masa itu Herodes, raja wilayah, mendengar tentang Isa.</span>
<span class="v-num v-2">2&nbsp;</span><span class="v MT14_2" data-id="MT14_2">Herodes berkata kepada orang di bawahnya, ‘Ini tentu Yahya Pengimad. Dia telah bangkit daripada kematian! Sebab itulah dia ada kuasa melakukan mukjizat.’</span>
</div>
<div class="p">
<span class="v-num v-3">3&nbsp;</span><span class="v MT14_3" data-id="MT14_3">Sebelum itu Herodes telah memerintahkan supaya Yahya ditangkap, diikat dan dipenjarakan, disebabkan Herodias, isteri saudaranya Filipus.</span>
<span class="v-num v-4">4&nbsp;</span><span class="v MT14_4" data-id="MT14_4">Yahya telah memberitahu Herodes, ‘Tuan bersalah mengahwini Herodias’</span>
<span class="v-num v-5">5&nbsp;</span><span class="v MT14_5" data-id="MT14_5">Herodes hendak membunuh Yahya tetapi takut kerana rakyat menganggapnya seorang nabi.</span>
</div>
<div class="p">
<span class="v-num v-6">6&nbsp;</span><span class="v MT14_6" data-id="MT14_6">Pada hari jadi Herodes, anak perempuan Herodias menari di hadapan majlis.</span>
<span class="v-num v-7">7&nbsp;</span><span class="v MT14_7" data-id="MT14_7">Oleh sebab terlalu menikmati tarian itu, Herodes bersumpah akan memberikan apa saja yang diminta oleh gadis itu.</span>
<span class="v-num v-8">8&nbsp;</span><span class="v MT14_8" data-id="MT14_8">Disuruh oleh ibunya, gadis itu memohon kepala Yahya Pengimad di atas talam pada waktu itu juga.</span>
<span class="v-num v-9">9&nbsp;</span><span class="v MT14_9" data-id="MT14_9">Walaupun dengan berat hati, Herodes terpaksa menunaikan permintaan itu kerana telah bersumpah di hadapan majlisnya.</span>
<span class="v-num v-10">10&nbsp;</span><span class="v MT14_10" data-id="MT14_10">Herodes pun memerintahkan orang pergi memancung kepala Yahya di penjara.</span>
<span class="v-num v-11">11&nbsp;</span><span class="v MT14_11" data-id="MT14_11">Kepala Yahya diletakkan di atas talam dan diberikan kepada gadis itu. Gadis itu menyerahkan kepala Yahya kepada ibunya.</span>
<span class="v-num v-12">12&nbsp;</span><span class="v MT14_12" data-id="MT14_12">Selepas itu pengikut Yahya datang mengambil jenazahnya dan mengebumikannya. Kemudian mereka pergi memberitahu Isa tentangnya.</span>
</div>
<div class="s1">Isa memberi makan kepada lima ribu orang</div>
<div class="p">
<span class="v-num v-13">13&nbsp;</span><span class="v MT14_13" data-id="MT14_13">Sebaik-baik mendengar tentang Yahya, Isa menaiki perahu dan pergi seorang diri ke suatu tempat sunyi. Namun, orang ramai mendapat tahu lalu mengikut Isa melalui jalan darat dari kota.</span>
<span class="v-num v-14">14&nbsp;</span><span class="v MT14_14" data-id="MT14_14">Setelah Isa turun dari perahu dan melihat mereka, hati-Nya berasa kasihan lalu Dia menyembuhkan orang yang sakit di kalangan mereka.</span>
</div>
<div class="p">
<span class="v-num v-15">15&nbsp;</span><span class="v MT14_15" data-id="MT14_15">Apabila menjelang petang, para pengikut Isa mendapatkan-Nya lalu berkata, ‘Hari sudah hampir malam dan kawasan ini terpencil. Suruhlah orang yang ramai ini pergi, supaya dapat membeli makanan di pekan.’</span>
</div>
<div class="p">
<span class="v-num v-16">16&nbsp;</span><span class="v MT14_16" data-id="MT14_16">Tetapi Isa menjawab, ‘Mereka tidak usah pergi. Berilah mereka makan.’</span>
</div>
<div class="p">
<span class="v-num v-17">17&nbsp;</span><span class="v MT14_17" data-id="MT14_17">Kata para pengikut Isa, ‘Kita hanya ada lima buku roti dan dua ekor ikan.’</span>
</div>
<div class="p">
<span class="v-num v-18">18&nbsp;</span><span class="v MT14_18" data-id="MT14_18">Isa berkata, ‘Bawalah makanan itu kepada-Ku.’</span>
<span class="v-num v-19">19&nbsp;</span><span class="v MT14_19" data-id="MT14_19">Dia menyuruh orang ramai itu duduk di atas rumput. Dia mengambil makanan itu dan menengadah ke langit mengucap syukur kepada Allah. Kemudian Dia memecah-mecahkan roti itu dan menghulurkannya kepada para pengikut-Nya supaya diberikan kepada orang ramai itu.</span>
<span class="v-num v-20">20&nbsp;</span><span class="v MT14_20" data-id="MT14_20">Setiap orang makan sehingga kenyang dan lebihan yang dikumpulkan oleh para pengikut Isa sebanyak dua belas bakul.</span>
<span class="v-num v-21">21&nbsp;</span><span class="v MT14_21" data-id="MT14_21">Jumlah yang makan kira-kira lima ribu orang lelaki, belum dihitung wanita dan kanak-kanak.</span>
</div>
<div class="s1">Isa berjalan di atas air</div>
<div class="p">
<span class="v-num v-22">22&nbsp;</span><span class="v MT14_22" data-id="MT14_22">Setelah itu Isa menyuruh para pengikut-Nya menaiki perahu dan pergi ke seberang dahulu sementara Dia menyuruh orang ramai itu pulang.</span>
<span class="v-num v-23">23&nbsp;</span><span class="v MT14_23" data-id="MT14_23">Setelah menyuruh mereka pulang, Isa naik ke bukit seorang diri lalu berdoa. Apabila hari sudah lewat petang, Isa berada di situ seorang diri.</span>
<span class="v-num v-24">24&nbsp;</span><span class="v MT14_24" data-id="MT14_24">Ketika itu perahu yang dinaiki oleh para pengikut-Nya sudah jauh ke tengah, terumbang-ambing kerana angin berhembus dari arah bertentangan.</span>
</div>
<div class="p">
<span class="v-num v-25">25&nbsp;</span><span class="v MT14_25" data-id="MT14_25">Antara dinihari dan pagi, Isa berjalan di atas air menghampiri mereka.</span>
<span class="v-num v-26">26&nbsp;</span><span class="v MT14_26" data-id="MT14_26">Apabila mereka melihat-Nya berjalan di atas air, mereka ketakutan lalu menjerit, ‘Hantu!’</span>
</div>
<div class="p">
<span class="v-num v-27">27&nbsp;</span><span class="v MT14_27" data-id="MT14_27">Isa segera berkata kepada mereka, ‘Tenanglah. Aku Isa. Jangan takut.’</span>
</div>
<div class="p">
<span class="v-num v-28">28&nbsp;</span><span class="v MT14_28" data-id="MT14_28">Petrus berkata, ‘Junjungan, jika benar Engkau, suruhlah aku berjalan di atas air mendapatkan-Mu.’</span>
</div>
<div class="p">
<span class="v-num v-29">29&nbsp;</span><span class="v MT14_29" data-id="MT14_29">‘Marilah,’ sahut Isa.</span>
</div>
<div class="p">
<span class="v MT14_29" data-id="MT14_29">Petrus turun dari perahu dan mula berjalan di atas air ke arah Isa.</span>
<span class="v-num v-30">30&nbsp;</span><span class="v MT14_30" data-id="MT14_30">Tetapi apabila menyedari betapa kencangnya angin, Petrus berasa takut lalu mula tenggelam. ‘Junjungan! Selamatkan aku!’ serunya.</span>
</div>
<div class="p">
<span class="v-num v-31">31&nbsp;</span><span class="v MT14_31" data-id="MT14_31">Isa segera menghulurkan tangan memegangnya lalu berkata, ‘Engkau yang kurang percaya, mengapa engkau ragu?’</span>
</div>
<div class="p">
<span class="v-num v-32">32&nbsp;</span><span class="v MT14_32" data-id="MT14_32">Kedua-dua mereka menaiki perahu dan angin pun tiada.</span>
<span class="v-num v-33">33&nbsp;</span><span class="v MT14_33" data-id="MT14_33">Selepas itu para pengikut Isa yang di dalam perahu menyembah-Nya sambil berkata, ‘Sesungguhnya Engkaulah Putera Allah!’</span>
</div>
<div class="p">
<span class="v-num v-34">34&nbsp;</span><span class="v MT14_34" data-id="MT14_34">Mereka menyeberang ke Genesaret.</span>
<span class="v-num v-35">35&nbsp;</span><span class="v MT14_35" data-id="MT14_35">Orang di situ mengenal Isa lalu menyebarkan berita kedatangan-Nya ke serata daerah itu. Ramailah dibawa orang sakit kepada-Nya.</span>
<span class="v-num v-36">36&nbsp;</span><span class="v MT14_36" data-id="MT14_36">Mereka merayu Isa supaya mengizinkan orang sakit menyentuh hujung jubah-Nya. Dengan sentuhan itu sahaja pun mereka sembuh.</span>
</div>

</div>
<div class="footer"><div class="nav">
<a class="prev" href="MT13.html">&lt;</a>
<a class="home" href="index.html">=</a>
<a class="next" href="MT15.html">&gt;</a>
</div></div>
</body>
</html>