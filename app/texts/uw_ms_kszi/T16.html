<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Timothy 6 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="T1.html">Kitab Suci Zabur Injil</a><a class="location" href="T1.html">1 Timothy 6</a><a class="prev" href="T15.html">&lt;</a>
<a class="home" href="index.html">=</a>
<a class="next" href="T21.html">&gt;</a>
</div></div>
<div class="section chapter T1 T16 uw_ms_kszi ms" dir="ltr" lang="ms" data-id="T16" data-nextid="T21" data-previd="T15">
<div class="c">6</div>
<div class="p">
<span class="v-num v-1">1&nbsp;</span><span class="v T16_1" data-id="T16_1">Semua orang yang menjadi hamba harus menganggap tuan mereka wajar mendapat segala penghormatan supaya orang tidak dapat memburukkan nama Allah dan ajaran kita. </span>
<span class="v-num v-2">2&nbsp;</span><span class="v T16_2" data-id="T16_2">Apabila tuan mereka seorang beriman, mereka tidak harus memandang ringan kepadanya malah harus melayannya dengan lebih baik lagi, kerana yang mendapat manfaat layanan mereka itu saudara seiman yang dikasihi. Hal-hal ini harus kamu ajarkan dan sampaikan sebagai nasihat. </span>
</div>
<div class="s1">Tamak akan wang </div>
<div class="p">
<span class="v-num v-3">3&nbsp;</span><span class="v T16_3" data-id="T16_3">Jika sesiapa mengajarkan sesuatu yang berlainan dan tidak menerima kata-kata yang benar iaitu kata-kata Isa al-Masih, Junjungan kita, dan ajaran yang selaras dengan kesalihan; </span>
<span class="v-num v-4">4&nbsp;</span><span class="v T16_4" data-id="T16_4">dia bersifat angkuh dan jahil, asyik bertikai dan berbahas tentang kata-kata, sehingga menimbulkan iri hati, perkelahian, pencacian, syak wasangka yang buruk, </span>
<span class="v-num v-5">5&nbsp;</span><span class="v T16_5" data-id="T16_5">pertengkaran sia-sia orang yang berfikiran keji dan tidak mengenal kebenaran. Sangkanya kesalihan itu satu cara mendapat keuntungan.</span>
</div>
<div class="p">
<span class="v-num v-6">6&nbsp;</span><span class="v T16_6" data-id="T16_6">Kesalihan yang disertai dengan rasa puas dengan apa yang dimiliki, itulah keuntungan besar. </span>
<span class="v-num v-7">7&nbsp;</span><span class="v T16_7" data-id="T16_7">Kita tidak membawa apa-apa ke dalam dunia ini, dan pasti sekali kita tidak dapat membawa apa-apa apabila kita meninggalkannya. </span>
<span class="v-num v-8">8&nbsp;</span><span class="v T16_8" data-id="T16_8">Oleh itu, jika kita ada pakaian dan makanan, kita harus berasa puas. </span>
<span class="v-num v-9">9&nbsp;</span><span class="v T16_9" data-id="T16_9">Orang yang mahu kaya tergoda dan terperangkap oleh pelbagai keinginan yang sia-sia dan berbahaya, yang menjerumuskannya ke dalam kerosakan dan kemusnahan. </span>
<span class="v-num v-10">10&nbsp;</span><span class="v T16_10" data-id="T16_10">Cinta akan wang punca segala kejahatan. Sesetengah orang memburu wang dengan begitu tamaknya sampaikan tersesat daripada iman dan akhirnya menanggung berbagai-bagai kesengsaraan jiwa.</span>
</div>
<div class="s1">Perintah Paulus untuk Timotius</div>
<div class="p">
<span class="v-num v-11">11&nbsp;</span><span class="v T16_11" data-id="T16_11">Tetapi kamu, wahai hamba Allah, jauhilah segala ini. Amalkanlah kebenaran, kesalihan, iman, kasih, kesabaran dan sikap lemah lembut. </span>
<span class="v-num v-12">12&nbsp;</span><span class="v T16_12" data-id="T16_12">Berjuanglah dalam perjuangan iman yang benar. Berpegang teguhlah kepada hidup kekal; kepada hidup itulah kamu telah dipanggil ketika kamu membuat pengakuan yang benar di hadapan saksi yang ramai. </span>
<span class="v-num v-13">13&nbsp;</span><span class="v T16_13" data-id="T16_13">Di hadapan Allah yang memberi nyawa kepada segala sesuatu, dan di hadapan Isa al-Masih yang memberi kesaksian akan pengakuan yang benar kepada Pontius Pilatus, aku berpesan kepadamu, </span>
<span class="v-num v-14">14&nbsp;</span><span class="v T16_14" data-id="T16_14">taatilah perintah ini dengan sempurna tanpa cela hingga hari Isa al-Masih, Junjungan kita, datang kembali, </span>
<span class="v-num v-15">15&nbsp;</span><span class="v T16_15" data-id="T16_15">yang akan ditunjukkan Tuhan pada masa yang ditentukan oleh-Nya sendiri. Dia Pemerintah yang suci dan satu-satunya Raja sekalian raja dan Junjungan sekalian junjungan. </span>
<span class="v-num v-16">16&nbsp;</span><span class="v T16_16" data-id="T16_16">Hanya Dia yang hidup selama-lamanya, wujud dalam cahaya yang tidak dapat didekati, tidak pernah dan tidak dapat dilihat manusia. Bagi-Nya penghormatan dan kuasa selama-lamanya. Amin.</span>
</div>
<div class="p">
<span class="v-num v-17">17&nbsp;</span><span class="v T16_17" data-id="T16_17">Perintahkan orang yang kaya pada masa ini supaya jangan angkuh, jangan berharapkan kekayaan yang sebenarnya tidak kekal, tetapi bergantunglah kepada Allah yang hidup, yang melimpahkan segala sesuatu kepada kita untuk kita nikmati. </span>
<span class="v-num v-18">18&nbsp;</span><span class="v T16_18" data-id="T16_18">Hendaklah mereka berbuat baik, supaya mereka kaya dengan amal kebajikan, sedia memberi, rela berkongsi. </span>
<span class="v-num v-19">19&nbsp;</span><span class="v T16_19" data-id="T16_19">Dengan demikian mereka meletakkan asas yang teguh bagi diri mereka untuk hari kemudian supaya mereka dapat hidup kekal kelak.</span>
</div>
<div class="p">
<span class="v-num v-20">20&nbsp;</span><span class="v T16_20" data-id="T16_20">Wahai Timotius, jagalah apa yang telah diamanahkan kepadamu. Jauhi bebelan dan pertengkaran yang bercorak duniawi serta sia-sia, kononnya atas nama ilmu pengetahuan; </span>
<span class="v-num v-21">21&nbsp;</span><span class="v T16_21" data-id="T16_21">dengan menyuarakannya sesetengah orang telah sesat dalam hal iman. </span>
</div>
<div class="p">
<span class="v T16_21" data-id="T16_21">Semoga Allah memberkatimu.</span>
</div>

</div>
<div class="footer"><div class="nav">
<a class="prev" href="T15.html">&lt;</a>
<a class="home" href="index.html">=</a>
<a class="next" href="T21.html">&gt;</a>
</div></div>
</body>
</html>