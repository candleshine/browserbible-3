<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Psalm 51 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Kitab Suci Zabur Injil</a><a class="location" href="PS.html">Psalm 51</a><a class="prev" href="PS50.html">&lt;</a>
<a class="home" href="index.html">=</a>
<a class="next" href="PS52.html">&gt;</a>
</div></div>
<div class="section chapter PS PS51 uw_ms_kszi ms" dir="ltr" lang="ms" data-id="PS51" data-nextid="PS52" data-previd="PS50">
<div class="c">Zabur 51</div>
<div class="d">Untuk pemimpin muzik. Mazmur Daud apabila ditegur oleh Natan kerana berzina dengan Batsyeba.</div>
<div class="q1">
<span class="v-num v-1">1&nbsp;</span><span class="v PS51_1" data-id="PS51_1">Kasihanilah aku, Ya Allah,</span>
</div>
<div class="q2">
<span class="v PS51_1" data-id="PS51_1">demi kasih setia-Mu yang kekal;</span>
</div>
<div class="q1">
<span class="v PS51_1" data-id="PS51_1">demi belas kasih-Mu yang melimpah</span>
</div>
<div class="q2">
<span class="v PS51_1" data-id="PS51_1">hapuskanlah dosaku.</span>
</div>
<div class="q1">
<span class="v-num v-2">2&nbsp;</span><span class="v PS51_2" data-id="PS51_2">Bersihkan aku daripada kejahatanku,</span>
</div>
<div class="q2">
<span class="v PS51_2" data-id="PS51_2">sucikan aku daripada dosaku.</span>
</div>
<div class="b">&nbsp;</div>
<div class="q1">
<span class="v-num v-3">3&nbsp;</span><span class="v PS51_3" data-id="PS51_3">Kerana aku mengakui kesalahanku,</span>
</div>
<div class="q2">
<span class="v PS51_3" data-id="PS51_3">dan sentiasa sedar akan dosaku.</span>
</div>
<div class="q1">
<span class="v-num v-4">4&nbsp;</span><span class="v PS51_4" data-id="PS51_4">Kepada-Mu, hanya kepada-Mu, aku berdosa</span>
</div>
<div class="q2">
<span class="v PS51_4" data-id="PS51_4">dan melakukan kejahatan di pandangan-Mu,</span>
</div>
<div class="q1">
<span class="v PS51_4" data-id="PS51_4">maka Engkau didapati benar dalam kata-kata-Mu,</span>
</div>
<div class="q2">
<span class="v PS51_4" data-id="PS51_4">dan penghakiman-Mu tidak bercela.</span>
</div>
<div class="q1">
<span class="v-num v-5">5&nbsp;</span><span class="v PS51_5" data-id="PS51_5">Aku telah dilahirkan dalam kejahatan,</span>
</div>
<div class="q2">
<span class="v PS51_5" data-id="PS51_5">dan dalam dosa ibuku menghamilkan aku.</span>
</div>
<div class="q1">
<span class="v-num v-6">6&nbsp;</span><span class="v PS51_6" data-id="PS51_6">Engkau menghendaki kebenaran dalam diri;</span>
</div>
<div class="q2">
<span class="v PS51_6" data-id="PS51_6">dan di lubuk jiwaku Engkau akan mengajarku mengenal kebijaksanaan.</span>
</div>
<div class="b">&nbsp;</div>
<div class="q1">
<span class="v-num v-7">7&nbsp;</span><span class="v PS51_7" data-id="PS51_7">Bersihkan aku dengan zufa, supaya aku suci;</span>
</div>
<div class="q2">
<span class="v PS51_7" data-id="PS51_7">basuhlah aku sehingga lebih putih daripada salji.</span>
</div>
<div class="q1">
<span class="v-num v-8">8&nbsp;</span><span class="v PS51_8" data-id="PS51_8">Perdengarkan kegembiraan dan keriaan kepadaku;</span>
</div>
<div class="q2">
<span class="v PS51_8" data-id="PS51_8">supaya tulang-tulangku yang Kaupatahkan dapat bersukacita.</span>
</div>
<div class="q1">
<span class="v-num v-9">9&nbsp;</span><span class="v PS51_9" data-id="PS51_9">Sembunyikan wajah-Mu daripada dosaku</span>
</div>
<div class="q2">
<span class="v PS51_9" data-id="PS51_9">dan hapuskan segala kejahatanku.</span>
</div>
<div class="b">&nbsp;</div>
<div class="q1">
<span class="v-num v-10">10&nbsp;</span><span class="v PS51_10" data-id="PS51_10">Ciptakan hati yang bersih dalam diriku, Ya Allah,</span>
</div>
<div class="q2">
<span class="v PS51_10" data-id="PS51_10">dan pulihkan semangat waja dalam jiwaku.</span>
</div>
<div class="q1">
<span class="v-num v-11">11&nbsp;</span><span class="v PS51_11" data-id="PS51_11">Jangan singkirkan aku dari hadirat-Mu</span>
</div>
<div class="q2">
<span class="v PS51_11" data-id="PS51_11">dan jangan ambil Roh Suci-Mu daripadaku.</span>
</div>
<div class="q1">
<span class="v-num v-12">12&nbsp;</span><span class="v PS51_12" data-id="PS51_12">Bahagiakan aku semula dengan penyelamatan-Mu</span>
</div>
<div class="q2">
<span class="v PS51_12" data-id="PS51_12">dan kuatkan aku dengan Roh-Mu yang pemurah.</span>
</div>
<div class="b">&nbsp;</div>
<div class="q1">
<span class="v-num v-13">13&nbsp;</span><span class="v PS51_13" data-id="PS51_13">Maka aku akan mengajar orang yang ingkar tentang jalan-Mu,</span>
</div>
<div class="q2">
<span class="v PS51_13" data-id="PS51_13">dan orang berdosa akan kembali taat kepada-Mu.</span>
</div>
<div class="q1">
<span class="v-num v-14">14&nbsp;</span><span class="v PS51_14" data-id="PS51_14">Selamatkan aku daripada kesalahan menumpahkan darah, Ya Allah,</span>
</div>
<div class="q2">
<span class="v PS51_14" data-id="PS51_14">Allah Penyelamatku,</span>
</div>
<div class="q2">
<span class="v PS51_14" data-id="PS51_14">maka suaraku akan lantang menyanyikan kebaikan-Mu.</span>
</div>
<div class="q1">
<span class="v-num v-15">15&nbsp;</span><span class="v PS51_15" data-id="PS51_15">Ya TUHAN, bukakan mulutku,</span>
</div>
<div class="q2">
<span class="v PS51_15" data-id="PS51_15">aku akan mengisytiharkan puji-pujian bagi-Mu.</span>
</div>
<div class="q1">
<span class="v-num v-16">16&nbsp;</span><span class="v PS51_16" data-id="PS51_16">Kalaulah Engkau bersukacita dengan korban, tentu kupersembahkan;</span>
</div>
<div class="q2">
<span class="v PS51_16" data-id="PS51_16">Engkau tidak berkenan akan korban yang dibakar.</span>
</div>
<div class="b">&nbsp;</div>
<div class="q1">
<span class="v-num v-17">17&nbsp;</span><span class="v PS51_17" data-id="PS51_17">Korban untuk Allah ialah hati yang hancur;</span>
</div>
<div class="q2">
<span class="v PS51_17" data-id="PS51_17">hati yang hancur dan sesal, </span>
</div>
<div class="q2">
<span class="v PS51_17" data-id="PS51_17">Ya Allah, tidak akan Kauremehkan.</span>
</div>
<div class="b">&nbsp;</div>
<div class="q1">
<span class="v-num v-18">18&nbsp;</span><span class="v PS51_18" data-id="PS51_18">Limpahkanlah rahmat-Mu kepada Sion, Ya Allah;</span>
</div>
<div class="q2">
<span class="v PS51_18" data-id="PS51_18">binalah tembok-tembok Baitulmaqdis.</span>
</div>
<div class="q1">
<span class="v-num v-19">19&nbsp;</span><span class="v PS51_19" data-id="PS51_19">Maka Engkau akan berkenan dengan persembahan yang benar,</span>
</div>
<div class="q2">
<span class="v PS51_19" data-id="PS51_19">dengan korban yang dibakar;</span>
</div>
<div class="q2">
<span class="v PS51_19" data-id="PS51_19">mereka akan mempersembahkan lembu korban di mazbah-Mu.</span>
</div>

</div>
<div class="footer"><div class="nav">
<a class="prev" href="PS50.html">&lt;</a>
<a class="home" href="index.html">=</a>
<a class="next" href="PS52.html">&gt;</a>
</div></div>
</body>
</html>