<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 Korintus 12 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Kitab Suci Zabur Injil</a><a class="location" href="C2.html">2 Korintus 12</a><a class="prev" href="C211.html">&lt;</a>
<a class="home" href="index.html">=</a>
<a class="next" href="C213.html">&gt;</a>
</div></div>
<div class="section chapter C2 C212 uw_ms_kszi ms" dir="ltr" lang="ms" data-id="C212" data-nextid="C213" data-previd="C211">
<div class="c">12</div>
<div class="s1">Penglihatan Paulus 
</div>
<div class="p">
<span class="v-num v-1">1&nbsp;</span><span class="v C212_1" data-id="C212_1">Tentu sekali tiada faedahnya aku berbangga. Aku akan menceritakan penglihatan dan wahyu yang kudapati daripada Tuhan. </span>
<span class="v-num v-2">2&nbsp;</span><span class="v C212_2" data-id="C212_2">Aku mengenal seorang dalam al-Masih. Empat belas tahun lalu, orang itu dibawa ke langit yang ketiga (sama ada di dalam tubuh atau di luar tubuh aku tidak tahu, Allah yang mengetahuinya). </span>
<span class="v-num v-3">3&nbsp;</span><span class="v C212_3" data-id="C212_3">Aku tahu orang itu (sama ada di dalam tubuh atau di luar tubuh aku tidak tahu, Allah yang mengetahuinya) </span>
<span class="v-num v-4">4&nbsp;</span><span class="v C212_4" data-id="C212_4">dibawa ke Firdaus lalu mendengar kata-kata yang tidak terperikan, yang tidak boleh dituturkan oleh manusia. </span>
<span class="v-num v-5">5&nbsp;</span><span class="v C212_5" data-id="C212_5">Aku berbangga dengan orang itu, tetapi aku tidak akan berbangga dengan diriku, kecuali kelemahan-kelemahanku. </span>
<span class="v-num v-6">6&nbsp;</span><span class="v C212_6" data-id="C212_6">Walaupun jikanya aku ingin berbangga, aku bukanlah bodoh, kerana aku menyatakan yang benar. Tetapi aku tidak akan melakukannya, supaya jangan ada orang yang menilaiku lebih tinggi daripada yang dilihatnya tentangku dan yang didengarnya daripadaku.
</span>
</div>
<div class="p">
<span class="v-num v-7">7&nbsp;</span><span class="v C212_7" data-id="C212_7">Supaya aku tidak terasa terlalu tinggi kerana begitu dilimpahi wahyu, aku telah diberi duri dalam daging, utusan Iblis, untuk menyakitiku. </span>
<span class="v-num v-8">8&nbsp;</span><span class="v C212_8" data-id="C212_8">Sudah tiga kali aku memohon kepada Tuhan supaya seksa ini disisihkan daripadaku. </span>
<span class="v-num v-9">9&nbsp;</span><span class="v C212_9" data-id="C212_9">Tetapi firman-Nya, â€˜Cukuplah kasih kurnia-Ku bagimu, kerana kekuatan-Ku menjadi sempurna dalam kelemahan.â€™ Oleh itu aku paling rela berbangga tentang kelemahan-kelemahanku, supaya kuasa al-Masih menaungiku. </span>
<span class="v-num v-10">10&nbsp;</span><span class="v C212_10" data-id="C212_10">Oleh itu, aku rela menanggung pelbagai kelemahan, celaan, kesempitan, penganiayaan dan kesusahan untuk al-Masih; kerana apabila aku lemah, ketika itulah aku kuat.

</span>
</div>
<div class="s1">Prihatian Paulus terhadap jemaah di Korintus
</div>
<div class="p">
<span class="v-num v-11">11&nbsp;</span><span class="v C212_11" data-id="C212_11">Aku telah berbangga selaku orang bodoh. Kamu telah memaksaku berbuat demikian. Sepatutnya kamu memberiku penghargaan; kerana aku tidak kurang daripada rasul-rasul terunggul itu, walaupun aku orang yang tidak penting. </span>
<span class="v-num v-12">12&nbsp;</span><span class="v C212_12" data-id="C212_12">Tanda-tanda kerasulanku telah ditunjukkan kepadamu dengan sepenuhnya, iaitu pelbagai tanda ajaib dan mukjizat. </span>
<span class="v-num v-13">13&nbsp;</span><span class="v C212_13" data-id="C212_13">Dari segi apakah kamu kurang daripada jemaah-jemaah lain, kecuali aku tidak membebanimu? Maafkan kesalahanku itu!
</span>
</div>
<div class="p">
<span class="v-num v-14">14&nbsp;</span><span class="v C212_14" data-id="C212_14">Kini, bagi kali ketiga, aku bersedia mengunjungi kamu. Aku tidak akan membebani kamu, kerana aku menghendaki kamu, bukan hartamu. Tidaklah wajar anak-anak mengumpulkan harta untuk ibu bapa. Ibu bapalah yang patut mengumpulkan harta untuk anak-anak. </span>
<span class="v-num v-15">15&nbsp;</span><span class="v C212_15" data-id="C212_15">Aku rela berbelanja malah berhabis untukmu. Oleh itu jika kasihku semakin kulimpahkan kepadamu, wajarkah aku semakin kurang dikasihi? </span>
<span class="v-num v-16">16&nbsp;</span><span class="v C212_16" data-id="C212_16">Walau bagaimanapun, aku tidak membebanimu. Namun demikian, aku dikatakan pandai memperdaya dan menawanmu dengan tipu helah! </span>
<span class="v-num v-17">17&nbsp;</span><span class="v C212_17" data-id="C212_17">Pernahkah aku memperdayamu melalui orang yang telah kuutus kepadamu? </span>
<span class="v-num v-18">18&nbsp;</span><span class="v C212_18" data-id="C212_18">Aku telah meminta Titus pergi mengunjungimu, bersama seorang lagi saudara kita. Adakah Titus memperdayamu? Tidakkah kami hidup menurut roh yang sama? Tidakkah kami bertindak dengan langkah-langkah yang sama?
</span>
</div>
<div class="p">
<span class="v-num v-19">19&nbsp;</span><span class="v C212_19" data-id="C212_19">Adakah kamu menyangka kami membela diri di hadapanmu? Kami bersuara di hadapan Allah dalam al-Masih. Kami melakukan segala-galanya untuk menguatkanmu, saudara-saudara yang kukasihi. </span>
<span class="v-num v-20">20&nbsp;</span><span class="v C212_20" data-id="C212_20">Aku takut kalau-kalau ketika aku datang nanti, aku mendapatimu tidak seperti yang kuharapkan dan kamu mendapatiku tidak seperti yang kamu harapkan. Janganlah hendaknya ketika itu aku menemui pertengkaran, hasad dengki, kemarahan, sikap mementingkan diri, umpat-mengumpat, desas-desus, keangkuhan, dan huru-hara. </span>
<span class="v-num v-21">21&nbsp;</span><span class="v C212_21" data-id="C212_21">Aku harap, ketika aku datang kelak, janganlah aku dipermalukan oleh Allah Tuhanku di hadapanmu dan bersedih kerana ramai yang dahulu berbuat dosa tetap tidak bertaubat daripada kekejian, pencabulan dan keliaran hawa nafsu dalam kehidupan mereka.

</span>
</div>

</div>
<div class="footer"><div class="nav">
<a class="prev" href="C211.html">&lt;</a>
<a class="home" href="index.html">=</a>
<a class="next" href="C213.html">&gt;</a>
</div></div>
</body>
</html>