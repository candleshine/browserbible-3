<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Romans 14 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Kitab Suci Zabur Injil</a><a class="location" href="RM.html">Romans 14</a><a class="prev" href="RM13.html">&lt;</a>
<a class="home" href="index.html">=</a>
<a class="next" href="RM15.html">&gt;</a>
</div></div>
<div class="section chapter RM RM14 uw_ms_kszi ms" dir="ltr" lang="ms" data-id="RM14" data-nextid="RM15" data-previd="RM13">
<div class="c">14</div>
<div class="s1">Yang lemah dan yang kuat</div>
<div class="p">
<span class="v-num v-1">1&nbsp;</span><span class="v RM14_1" data-id="RM14_1">Terimalah orang yang lemah imannya, tanpa menghakimi hal-hal yang boleh dipertikaikan.</span>
<span class="v-num v-2">2&nbsp;</span><span class="v RM14_2" data-id="RM14_2">Ada orang yang yakin dia boleh makan semua jenis makanan, tetapi ada juga orang yang lemah imannya dan hanya makan sayur-sayuran.</span>
<span class="v-num v-3">3&nbsp;</span><span class="v RM14_3" data-id="RM14_3">Namun demikian, orang yang makan semua jenis makanan janganlah menghina orang yang tidak makan sesuatu; dan orang yang tidak makan sesuatu janganlah menghakimi orang yang makan semua jenis makanan, kerana Allah telah menerima dia.</span>
<span class="v-num v-4">4&nbsp;</span><span class="v RM14_4" data-id="RM14_4">Siapakah kamu maka berani menghakimi hamba orang lain? Sama ada dia tetap berdiri atau jatuh, terpulanglah kepada tuannya. Malah dia akan tetap berdiri kerana Tuhan berkuasa membuatnya tetap berdiri.</span>
</div>
<div class="p">
<span class="v-num v-5">5&nbsp;</span><span class="v RM14_5" data-id="RM14_5">Ada orang yang mengutamakan hari tertentu daripada yang lain, dan ada pula yang menganggap semua hari sama baiknya. Setiap orang harus membuat keputusan bagi dirinya sendiri, selaras dengan keyakinannya.</span>
<span class="v-num v-6">6&nbsp;</span><span class="v RM14_6" data-id="RM14_6">Mereka yang mengutamakan hari-hari tertentu berbuat demikian untuk menghormati Tuhan. Mereka yang makan semua jenis makanan melakukannya untuk menghormati Tuhan, kerana mereka mengucap syukur kepada Allah; manakala mereka yang tidak makan beberapa jenis makanan juga melakukannya untuk menghormati Tuhan, dan mengucap syukur kepada Allah.</span>
<span class="v-num v-7">7&nbsp;</span><span class="v RM14_7" data-id="RM14_7">Tiada seorang pun di kalangan kita yang hidup bagi diri sendiri, dan tiada seorang pun di kalangan kita yang mati bagi diri sendiri.</span>
<span class="v-num v-8">8&nbsp;</span><span class="v RM14_8" data-id="RM14_8">Jika kita hidup, kita hidup bagi Tuhan; dan jika kita mati, kita mati bagi Tuhan. Oleh itu, baik kita hidup mahupun mati, kita adalah milik Tuhan.</span>
</div>
<div class="p">
<span class="v-num v-9">9&nbsp;</span><span class="v RM14_9" data-id="RM14_9">Al-Masih mati dan bangkit lalu hidup semula untuk menjadi Tuhan kepada yang mati dan yang hidup.</span>
<span class="v-num v-10">10&nbsp;</span><span class="v RM14_10" data-id="RM14_10">Mengapakah kamu menghakimi saudaramu? Dan mengapa kamu menghina saudaramu? Kita semua akan berdiri di hadapan takhta penghakiman al-Masih.</span>
<span class="v-num v-11">11&nbsp;</span><span class="v RM14_11" data-id="RM14_11">Kerana telah tersurat:</span>
</div>
<div class="b">&nbsp;</div>
<div class="q1">
<span class="v RM14_11" data-id="RM14_11">‘ “Demi hidup-Ku,” Tuhan berfirman,</span>
</div>
<div class="q2">
<span class="v RM14_11" data-id="RM14_11">“Setiap orang akan bertekuk lutut di hadapan-Ku;</span>
</div>
<div class="q1">
<span class="v RM14_11" data-id="RM14_11">dan setiap lidah akan mengaku</span>
</div>
<div class="q2">
<span class="v RM14_11" data-id="RM14_11">kepada Allah.” ’</span>
</div>
<div class="b">&nbsp;</div>
<div class="m">
<span class="v-num v-12">12&nbsp;</span><span class="v RM14_12" data-id="RM14_12">Nyatalah bahawa setiap seorang daripada kita akan dipertanggungjawabkan memberi pernyataan tentang dirinya kepada Allah.</span>
</div>
<div class="p">
<span class="v-num v-13">13&nbsp;</span><span class="v RM14_13" data-id="RM14_13">Oleh itu janganlah lagi kita menghakimi sesama sendiri. Sebaliknya bertekadlah tidak akan membuat saudaramu tersandung atau terjatuh.</span>
<span class="v-num v-14">14&nbsp;</span><span class="v RM14_14" data-id="RM14_14">Dalam Junjungan Isa, aku tahu dan percaya bahawa tiada sesuatu pun yang najis. Namun, sesuatu menjadi najis bagi seseorang yang menganggapnya najis.</span>
<span class="v-num v-15">15&nbsp;</span><span class="v RM14_15" data-id="RM14_15">Sekiranya saudaramu bersedih kerana sesuatu yang kamu makan, maka kamu tidaklah lagi hidup berasaskan kasih. Jangan mudaratkan sesiapa disebabkan makananmu, kerana al-Masih telah berkorban nyawa untuk dia juga.</span>
<span class="v-num v-16">16&nbsp;</span><span class="v RM14_16" data-id="RM14_16">Jangan sampai sesuatu yang kamu anggap baik disebut sebagai kejahatan.</span>
<span class="v-num v-17">17&nbsp;</span><span class="v RM14_17" data-id="RM14_17">Kerajaan Allah bukanlah soal makan minum, tetapi menjalankan segala yang benar dan membawa kesejahteraan serta kegembiraan dalam Roh Suci.</span>
<span class="v-num v-18">18&nbsp;</span><span class="v RM14_18" data-id="RM14_18">Orang yang mengabdikan diri kepada al-Masih dengan cara ini akan diredai Allah dan disukai manusia.</span>
</div>
<div class="p">
<span class="v-num v-19">19&nbsp;</span><span class="v RM14_19" data-id="RM14_19">Oleh itu marilah kita mengejar hal-hal yang membawa kesejahteraan dan yang membina kebaikan sesama sendiri.</span>
<span class="v-num v-20">20&nbsp;</span><span class="v RM14_20" data-id="RM14_20">Jangan rosakkan rancangan Allah semata-mata kerana makanan! Semua makanan adalah suci, tetapi seseorang dianggap bersalah sekiranya sesuatu yang dimakannya menyebabkan orang lain tersandung.</span>
<span class="v-num v-21">21&nbsp;</span><span class="v RM14_21" data-id="RM14_21">Sebaik-baiknya jauhilah makan daging atau minum anggur atau apa sahaja yang dapat melemahkan saudaramu.</span>
</div>
<div class="p">
<span class="v-num v-22">22&nbsp;</span><span class="v RM14_22" data-id="RM14_22">Apa yang kamu percayai, percayailah sendirian di hadapan Allah. Berbahagialah orang yang tidak perlu menyalahkan dirinya tentang sesuatu yang dipercayainya benar.</span>
<span class="v-num v-23">23&nbsp;</span><span class="v RM14_23" data-id="RM14_23">Sebaliknya, seseorang yang makan sesuatu dengan perasaan waswas adalah bersalah kerana perbuatannya itu tidak berasaskan iman. Segala yang tidak berasaskan iman itu adalah dosa.</span>
</div>

</div>
<div class="footer"><div class="nav">
<a class="prev" href="RM13.html">&lt;</a>
<a class="home" href="index.html">=</a>
<a class="next" href="RM15.html">&gt;</a>
</div></div>
</body>
</html>