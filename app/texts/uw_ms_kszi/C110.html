<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Korintus 10 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Kitab Suci Zabur Injil</a><a class="location" href="C1.html">1 Korintus 10</a><a class="prev" href="C19.html">&lt;</a>
<a class="home" href="index.html">=</a>
<a class="next" href="C111.html">&gt;</a>
</div></div>
<div class="section chapter C1 C110 uw_ms_kszi ms" dir="ltr" lang="ms" data-id="C110" data-nextid="C111" data-previd="C19">
<div class="c">10</div>
<div class="s1">Peringatan dari sejarah Israel
</div>
<div class="p">
<span class="v-num v-1">1&nbsp;</span><span class="v C110_1" data-id="C110_1">Saudara-saudaraku, aku ingin mengingatkan kamu bahawa nenek moyang kita berada di bawah awan, dan semuanya menyeberangi Laut Merah.
</span>
<span class="v-num v-2">2&nbsp;</span><span class="v C110_2" data-id="C110_2">Mereka semua diimadkan di dalam awan dan laut itu untuk menjadi pengikut Musa.
</span>
<span class="v-num v-3">3&nbsp;</span><span class="v C110_3" data-id="C110_3">Mereka makan makanan rohani yang sama
</span>
<span class="v-num v-4">4&nbsp;</span><span class="v C110_4" data-id="C110_4">dan minum minuman rohani yang sama dari batu rohani yang menyertai mereka, dan batu rohani itu adalah al-Masih sendiri.
</span>
<span class="v-num v-5">5&nbsp;</span><span class="v C110_5" data-id="C110_5">Namun demikian, Allah tidak meredai kebanyakan daripada mereka, maka mayat mereka bergelimpangan di gurun.
</span>
</div>
<div class="p">
<span class="v-num v-6">6&nbsp;</span><span class="v C110_6" data-id="C110_6">Semua ini menjadi contoh kepada kita supaya kita tidak ingin akan kejahatan seperti mereka dahulu;
</span>
<span class="v-num v-7">7&nbsp;</span><span class="v C110_7" data-id="C110_7">dan supaya kita tidak menyembah berhala seperti sebilangan daripada mereka. Telah tersurat, ‘Umat itu mula makan minum dan menari untuk menyembah berhala.’
</span>
<span class="v-num v-8">8&nbsp;</span><span class="v C110_8" data-id="C110_8">Janganlah kita berkelakuan cabul seperti sesetengah mereka. Akibat perbuatan itu, dua puluh tiga ribu orang mati dalam sehari.
</span>
<span class="v-num v-9">9&nbsp;</span><span class="v C110_9" data-id="C110_9">Janganlah kita cubai Tuhan seperti yang dilakukan oleh sebilangan daripada mereka. Akibatnya mereka mati dipagut ular berbisa.
</span>
<span class="v-num v-10">10&nbsp;</span><span class="v C110_10" data-id="C110_10">Janganlah kita bersungut seperti sesetengah mereka, sehingga nyawa mereka dicabut Malaikat Maut.
</span>
</div>
<div class="p">
<span class="v-num v-11">11&nbsp;</span><span class="v C110_11" data-id="C110_11">Semua yang terjadi kepada mereka merupakan suatu iktibar, dan telah ditulis untuk menjadi amaran kepada kita yang hidup pada akhir zaman.
</span>
<span class="v-num v-12">12&nbsp;</span><span class="v C110_12" data-id="C110_12">Sesiapa yang menyangka dirinya berdiri tegap, berhati-hatilah supaya tidak jatuh.
</span>
<span class="v-num v-13">13&nbsp;</span><span class="v C110_13" data-id="C110_13">Setiap cubaan yang kamu alami memang biasa dihadapi orang. Tetapi Allah setia menepati janji-Nya. Dia tidak akan membiarkan kamu dicubai melebihi kekuatanmu. Sewaktu kamu dicubai, Allah akan memberimu jalan keluar supaya kamu mendapat kekuatan menanggungnya.
</span>
</div>
<div class="p">
<span class="v-num v-14">14&nbsp;</span><span class="v C110_14" data-id="C110_14">Oleh itu, saudara-saudara yang kukasihi, jauhkanlah diri daripada penyembahan berhala.
</span>
<span class="v-num v-15">15&nbsp;</span><span class="v C110_15" data-id="C110_15">Aku berkata-kata kepadamu seperti kepada orang bijaksana. Fikirkanlah masak-masak.
</span>
<span class="v-num v-16">16&nbsp;</span><span class="v C110_16" data-id="C110_16">Bukankah cawan kesyukuran yang kita berkati itu menunjukkan kita sama-sama mengambil bahagian dalam darah al-Masih? Bukankah roti yang kita pecah-pecahkan itu menunjukkan kita sama-sama mengambil bahagian dalam tubuh al-Masih?
</span>
<span class="v-num v-17">17&nbsp;</span><span class="v C110_17" data-id="C110_17">Walaupun kita ramai, kita semua merupakan satu tubuh, kerana kita makan roti yang satu itu bersama-sama.
</span>
</div>
<div class="p">
<span class="v-num v-18">18&nbsp;</span><span class="v C110_18" data-id="C110_18">Perhatikan orang Yahudi: Bukankah mereka yang makan makanan yang dipersembahkan di atas mazbah itu bersama-sama mengambil bahagian dalam penyembahan?
</span>
<span class="v-num v-19">19&nbsp;</span><span class="v C110_19" data-id="C110_19">Adakah maksudku bahawa berhala, atau makanan yang dipersembahkan kepada berhala, tidak bererti apa-apa?
</span>
<span class="v-num v-20">20&nbsp;</span><span class="v C110_20" data-id="C110_20">Tidak! Apa yang dipersembahkan di atas mazbah berhala bukanlah persembahan kepada Allah tetapi kepada roh-roh iblis. Aku tidak mahu kamu terlibat dengan roh-roh iblis.
</span>
<span class="v-num v-21">21&nbsp;</span><span class="v C110_21" data-id="C110_21">Kamu yang tidak dapat minum daripada cawan Tuhan, minum pula daripada cawan roh iblis. Kamu yang tidak dapat makan di meja Tuhan, makan pula di meja roh iblis.
</span>
<span class="v-num v-22">22&nbsp;</span><span class="v C110_22" data-id="C110_22">Bukankah kita yang membuat Tuhan cemburu sekiranya kita berbuat demikian? Adakah kita lebih kuat daripada Tuhan?
</span>
</div>
<div class="s1">Kebebasan orang beriman
</div>
<div class="p">
<span class="v-num v-23">23&nbsp;</span><span class="v C110_23" data-id="C110_23">Kita dibenarkan berbuat segala sesuatu tetapi tidak semuanya berfaedah; kita dibenarkan berbuat segala sesuatu tetapi tidak semuanya membina hidup.
</span>
<span class="v-num v-24">24&nbsp;</span><span class="v C110_24" data-id="C110_24">Janganlah lakukan sesuatu untuk kepentingan diri sendiri saja. Lakukanlah untuk kepentingan orang lain juga.
</span>
</div>
<div class="p">
<span class="v-num v-25">25&nbsp;</span><span class="v C110_25" data-id="C110_25">Kamu boleh makan apa saja yang dijual di pasar daging. Jangan tanyakan apa-apa, supaya hati nuranimu tidak terganggu;
</span>
<span class="v-num v-26">26&nbsp;</span><span class="v C110_26" data-id="C110_26">kerana ‘Bumi ini dan segala yang di dalamnya milik Tuhan.’
</span>
</div>
<div class="p">
<span class="v-num v-27">27&nbsp;</span><span class="v C110_27" data-id="C110_27">Jika kamu diajak makan oleh seorang yang tidak beriman dan kamu menerima, makanlah apa-apa yang dihidangkan. Usah tanyakan apa-apa, supaya hati nuranimu tidak terganggu.
</span>
<span class="v-num v-28">28&nbsp;</span><span class="v C110_28" data-id="C110_28">Tetapi jika seseorang memberitahumu, ‘Makanan ini telah dipersembahkan kepada berhala’, janganlah makan makanan itu, demi kebaikan orang itu, dan demi hati nurani.
</span>
<span class="v-num v-29">29&nbsp;</span><span class="v C110_29" data-id="C110_29">Maksudku bukan hati nuranimu, tetapi hati nurani orang itu. Mungkin ada yang bertanya, ‘Mengapa pula kebebasanku harus kubatasi untuk hati nurani orang lain?
</span>
<span class="v-num v-30">30&nbsp;</span><span class="v C110_30" data-id="C110_30">Jika aku telah mengucap syukur kepada Allah atas makanan itu, mengapa orang harus mengecamku?’
</span>
</div>
<div class="p">
<span class="v-num v-31">31&nbsp;</span><span class="v C110_31" data-id="C110_31">Setiap yang kamu lakukan, baik makan mahupun minum, lakukanlah untuk memuliakan Allah.
</span>
<span class="v-num v-32">32&nbsp;</span><span class="v C110_32" data-id="C110_32">Jagalah tingkah lakumu, jangan sampai menyebabkan orang lain berdosa, baik orang Yahudi, bukan Yahudi, mahupun jemaah Allah.
</span>
<span class="v-num v-33">33&nbsp;</span><span class="v C110_33" data-id="C110_33">Ikutlah teladanku. Dalam setiap yang kubuat, aku cuba menyukakan hati semua orang. Aku tidak melebihkan kepentingan diriku. Aku mengutamakan kepentingan orang lain, untuk menyelamatkan mereka.
</span>
</div>

</div>
<div class="footer"><div class="nav">
<a class="prev" href="C19.html">&lt;</a>
<a class="home" href="index.html">=</a>
<a class="next" href="C111.html">&gt;</a>
</div></div>
</body>
</html>