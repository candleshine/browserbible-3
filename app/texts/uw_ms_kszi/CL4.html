<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Kolose 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="CL.html">Kitab Suci Zabur Injil</a><a class="location" href="CL.html">Kolose 4</a><a class="prev" href="CL3.html">&lt;</a>
<a class="home" href="index.html">=</a>
<a class="next" href="H11.html">&gt;</a>
</div></div>
<div class="section chapter CL CL4 uw_ms_kszi ms" dir="ltr" lang="ms" data-id="CL4" data-nextid="H11" data-previd="CL3">
<div class="c">4</div>
<div class="p">
<span class="v-num v-1">1&nbsp;</span><span class="v CL4_1" data-id="CL4_1">Kamu sekalian yang menjadi tuan, berilah apa yang adil dan wajar kepada hamba-hambamu, kerana kamu tahu bahawa kamu pun mempunyai Tuan di syurga.
</span>
</div>
<div class="s1">Arahan-arahan lain
</div>
<div class="p">
<span class="v-num v-2">2&nbsp;</span><span class="v CL4_2" data-id="CL4_2">Bertekunlah dalam doa dan berjaga-jaga serta mengucap syukur.
</span>
<span class="v-num v-3">3&nbsp;</span><span class="v CL4_3" data-id="CL4_3">Doakan kami juga, semoga Allah membukakan kami suatu pintu bagi firman-Nya, supaya kami bercakap tentang rahsia al-Masih. Oleh sebab rahsia itulah aku terpenjara ini,
</span>
<span class="v-num v-4">4&nbsp;</span><span class="v CL4_4" data-id="CL4_4">semoga aku dapat menyatakannya dengan jelas, sebagaimana yang sewajarnya.
</span>
<span class="v-num v-5">5&nbsp;</span><span class="v CL4_5" data-id="CL4_5">Dekatilah orang luar dengan bijaksana, dan pergunakanlah peluang dengan baik.
</span>
<span class="v-num v-6">6&nbsp;</span><span class="v CL4_6" data-id="CL4_6">Perkataanmu hendaklah sentiasa penuh dengan kasih kurnia, digarami kebijaksanaan, supaya kamu tahu menjawab setiap orang dengan sewajarnya.
</span>
</div>
<div class="s1">Salam akhir
</div>
<div class="p">
<span class="v-num v-7">7&nbsp;</span><span class="v CL4_7" data-id="CL4_7">Saudara kita Tikhikus yang dikasihi akan memberitahumu segala hal ehwalku. Dia seorang hamba yang beriman, dan teman sekerjaku dalam pekerjaan Tuhan.
</span>
<span class="v-num v-8">8&nbsp;</span><span class="v CL4_8" data-id="CL4_8">Aku mengutusnya kepadamu supaya dia mengetahui hal ehwal kamu dan menggalakkan hatimu.
</span>
<span class="v-num v-9">9&nbsp;</span><span class="v CL4_9" data-id="CL4_9">Bersamanya ialah saudara kita Onesimus yang beriman dan dikasihi, dia orang kamu. Mereka berdua akan memberitahu kamu segala yang berlaku di sini.
</span>
</div>
<div class="p">
<span class="v-num v-10">10&nbsp;</span><span class="v CL4_10" data-id="CL4_10">Aristarkhus, temanku dalam penjara, berkirim salam kepadamu. Demikian juga Markus, saudara sepupu kepada Barnabas. (Kamu telah mendapat arahan tentangnya; kamu harus menyambut jika dia datang mengunjungimu.)
</span>
<span class="v-num v-11">11&nbsp;</span><span class="v CL4_11" data-id="CL4_11">Yesua, yang dipanggil Yustus, juga berkirim salam kepadamu. Mereka inilah sahaja orang bersunat yang bekerja bersamaku untuk kerajaan Allah, dan mereka menjadi penghibur hatiku.
</span>
<span class="v-num v-12">12&nbsp;</span><span class="v CL4_12" data-id="CL4_12">Epafras, saleh seorang daripada kamu, juga berkirim salam kepadamu. Dia hamba Isa al-Masih dan sentiasa mendoakanmu bersungguh-sungguh, supaya kamu berdiri teguh dalam segala yang dikehendaki Allah.
</span>
<span class="v-num v-13">13&nbsp;</span><span class="v CL4_13" data-id="CL4_13">Aku bersaksi bahawa dia amat berusaha untuk kamu dan orang di Laodikia serta di Hierapolis.
</span>
<span class="v-num v-14">14&nbsp;</span><span class="v CL4_14" data-id="CL4_14">Lukas, tabib yang dikasihi itu, pun berkirim salam kepadamu, begitu juga Demas.
</span>
<span class="v-num v-15">15&nbsp;</span><span class="v CL4_15" data-id="CL4_15">Sampaikan salamku kepada saudara-saudara di Laodikia, dan kepada Nimfa serta jemaah di rumahnya itu.
</span>
</div>
<div class="p">
<span class="v-num v-16">16&nbsp;</span><span class="v CL4_16" data-id="CL4_16">Apabila surat ini dibacakan di kalanganmu, pastikan bahawa surat ini dibacakan pula dalam jemaah orang Laodikia. Kamu pula bacalah surat dari sana.
</span>
</div>
<div class="p">
<span class="v-num v-17">17&nbsp;</span><span class="v CL4_17" data-id="CL4_17">Katakan kepada Arkhipus, â€˜Berilah perhatian kepada kerja yang telah kamu terima dalam Tuhan, supaya kamu dapat melaksanakannya.â€™
</span>
</div>
<div class="p">
<span class="v-num v-18">18&nbsp;</span><span class="v CL4_18" data-id="CL4_18">Salam daripadaku, Paulus, dengan tulisan tanganku sendiri. Ingatlah bahawa aku terpenjara. Semoga kasih kurnia Allah menyertaimu.
</span>
</div>

</div>
<div class="footer"><div class="nav">
<a class="prev" href="CL3.html">&lt;</a>
<a class="home" href="index.html">=</a>
<a class="next" href="H11.html">&gt;</a>
</div></div>
</body>
</html>