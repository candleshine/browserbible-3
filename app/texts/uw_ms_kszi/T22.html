<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 Timothy 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="T2.html">Kitab Suci Zabur Injil</a><a class="location" href="T2.html">2 Timothy 2</a><a class="prev" href="T21.html">&lt;</a>
<a class="home" href="index.html">=</a>
<a class="next" href="T23.html">&gt;</a>
</div></div>
<div class="section chapter T2 T22 uw_ms_kszi ms" dir="ltr" lang="ms" data-id="T22" data-nextid="T23" data-previd="T21">
<div class="c">2</div>
<div class="p">
<span class="v-num v-1">1&nbsp;</span><span class="v T22_1" data-id="T22_1">Anakku, kuatkan dirimu dengan kasih kurnia yang ada dalam Isa al-Masih.</span>
<span class="v-num v-2">2&nbsp;</span><span class="v T22_2" data-id="T22_2">Segala yang telah kaudengar daripadaku di hadapan saksi yang ramai, sampaikan kepada orang setia yang dapat mengajarkannya kepada orang lain pula.</span>
<span class="v-num v-3">3&nbsp;</span><span class="v T22_3" data-id="T22_3">Kamu mestilah ikut serta menanggung kesusahan sebagai seorang askar yang baik di bawah Isa al-Masih.</span>
<span class="v-num v-4">4&nbsp;</span><span class="v T22_4" data-id="T22_4">Seseorang yang memegang tugas dalam peperangan tidak akan melibatkan dirinya dengan hal ehwal kehidupan ini, supaya dia mendapat keredaan orang yang mengambilnya sebagai askar.</span>
<span class="v-num v-5">5&nbsp;</span><span class="v T22_5" data-id="T22_5">Demikian juga jika seseorang menyertai pertandingan olahraga, dia tidak akan mendapat mahkota kemenangan melainkan dia bertanding mengikut semua peraturan.</span>
<span class="v-num v-6">6&nbsp;</span><span class="v T22_6" data-id="T22_6">Petani yang telah bertungkus-lumus, pasti dialah yang pertama menikmati hasil tanaman.</span>
<span class="v-num v-7">7&nbsp;</span><span class="v T22_7" data-id="T22_7">Fikirkan kata-kataku kerana Tuhan akan mengurniaimu pengertian dalam semua perkara.</span>
</div>
<div class="p">
<span class="v-num v-8">8&nbsp;</span><span class="v T22_8" data-id="T22_8">Ingatlah bahawa Isa al-Masih, keturunan Daud, telah dibangkitkan daripada kematian menurut Injil yang kusampaikan,</span>
<span class="v-num v-9">9&nbsp;</span><span class="v T22_9" data-id="T22_9">yang kerananya aku menderita seolah-olah aku seorang penjahat, sehingga dipenjarakan. Tetapi firman Allah tidak mungkin dipenjarakan.</span>
<span class="v-num v-10">10&nbsp;</span><span class="v T22_10" data-id="T22_10">Oleh itu aku menanggung segalanya untuk mereka yang terpilih, supaya mereka juga mendapat penyelamatan dalam Isa al-Masih dengan kemuliaan yang kekal.</span>
</div>
<div class="p">
<span class="v-num v-11">11&nbsp;</span><span class="v T22_11" data-id="T22_11">Kata-kata ini benar:</span>
</div>
<div class="b">&nbsp;</div>
<div class="q1">
<span class="v T22_11" data-id="T22_11">Jika kita mati bersama-Nya,</span>
</div>
<div class="q2">
<span class="v T22_11" data-id="T22_11">kita juga akan hidup bersama-Nya;</span>
</div>
<div class="q2">
<span class="v-num v-12">12&nbsp;</span><span class="v T22_12" data-id="T22_12">jika kita tabah,</span>
</div>
<div class="q2">
<span class="v T22_12" data-id="T22_12">kita juga akan memerintah bersama-Nya.</span>
</div>
<div class="q1">
<span class="v T22_12" data-id="T22_12">Jika kita menyangkal-Nya,</span>
</div>
<div class="q2">
<span class="v T22_12" data-id="T22_12">Dia juga akan menyangkal kita;</span>
</div>
<div class="q1">
<span class="v-num v-13">13&nbsp;</span><span class="v T22_13" data-id="T22_13">jika kita tidak setia,</span>
</div>
<div class="q2">
<span class="v T22_13" data-id="T22_13">Dia tetap setia,</span>
</div>
<div class="q1">
<span class="v T22_13" data-id="T22_13">Dia tidak boleh menyangkal diri-Nya.</span>
</div>
<div class="b">&nbsp;</div>
<div class="s1">Pekerja yang diredai Allah</div>
<div class="p">
<span class="v-num v-14">14&nbsp;</span><span class="v T22_14" data-id="T22_14">Ingatkan mereka tentang segala ini. Pesan kepada mereka di hadapan Allah supaya jangan bertengkar sia-sia tentang kata-kata, sehingga membinasakan orang yang mendengar.</span>
<span class="v-num v-15">15&nbsp;</span><span class="v T22_15" data-id="T22_15">Berusahalah supaya ternyata kamu diredai Allah, seorang pekerja yang tidak perlu berasa malu, yang menyebarkan kebenaran dengan sewajarnya.</span>
<span class="v-num v-16">16&nbsp;</span><span class="v T22_16" data-id="T22_16">Jauhi percakapan yang bercorak duniawi dan sia-sia, kerana ini akan menambah kemungkaran.</span>
<span class="v-num v-17">17&nbsp;</span><span class="v T22_17" data-id="T22_17">Kata-kata mereka akan merebak seperti penyakit barah, Himeneus dan Filetus termasuk orang begini.</span>
<span class="v-num v-18">18&nbsp;</span><span class="v T22_18" data-id="T22_18">Mereka telah sesat dalam hal kebenaran. Mereka berkata bahawa kebangkitan daripada kematian telah berlalu, dan mereka merosakkan iman sesetengah orang.</span>
<span class="v-num v-19">19&nbsp;</span><span class="v T22_19" data-id="T22_19">Namun demikian, asas kukuh Allah tetap bertapak, diteguhkan oleh: ‘Tuhan mengenal siapa milik-Nya,’ dan ‘Setiap orang yang menyebut nama Tuhan hendaklah meninggalkan kejahatan.’</span>
</div>
<div class="p">
<span class="v-num v-20">20&nbsp;</span><span class="v T22_20" data-id="T22_20">Tetapi di dalam rumah yang besar bukan hanya ada bekas daripada emas dan perak tetapi juga daripada kayu dan tanah liat, sesetengahnya untuk kegunaan mulia dan sesetengahnya untuk kegunaan cemar.</span>
<span class="v-num v-21">21&nbsp;</span><span class="v T22_21" data-id="T22_21">Dengan demikian, jika seseorang membersihkan dirinya daripada kecemaran, dia akan menjadi bekas untuk kegunaan mulia, berguna kepada Tuannya, dan bersedia untuk melakukan kerja yang baik.</span>
</div>
<div class="p">
<span class="v-num v-22">22&nbsp;</span><span class="v T22_22" data-id="T22_22">Singkirkan hawa nafsu muda. Berusaha mengamalkan kebenaran, iman, kasih dan kesejahteraan bersama mereka yang menyeru Tuhan dengan hati yang suci.</span>
<span class="v-num v-23">23&nbsp;</span><span class="v T22_23" data-id="T22_23">Jauhi perbahasan yang sia-sia dan jahil, sebab kamu tahu semua ini mencetuskan perkelahian.</span>
<span class="v-num v-24">24&nbsp;</span><span class="v T22_24" data-id="T22_24">Hamba Tuhan tidak harus berkelahi. Sebaliknya, mereka mestilah lemah lembut kepada semua orang, pandai mengajar, sabar, dan</span>
<span class="v-num v-25">25&nbsp;</span><span class="v T22_25" data-id="T22_25">dengan rendah hati menegur orang yang menentang, semoga Allah membukakan hati mereka untuk bertaubat supaya mereka mengenal kebenaran,</span>
<span class="v-num v-26">26&nbsp;</span><span class="v T22_26" data-id="T22_26">lalu mereka menjadi waras semula dan terlepas daripada cengkaman Iblis yang telah memerangkap mereka untuk melakukan kehendaknya.</span>
</div>

</div>
<div class="footer"><div class="nav">
<a class="prev" href="T21.html">&lt;</a>
<a class="home" href="index.html">=</a>
<a class="next" href="T23.html">&gt;</a>
</div></div>
</body>
</html>