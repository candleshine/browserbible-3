<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Korintus 13 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Kitab Suci Zabur Injil</a><a class="location" href="C1.html">1 Korintus 13</a><a class="prev" href="C112.html">&lt;</a>
<a class="home" href="index.html">=</a>
<a class="next" href="C114.html">&gt;</a>
</div></div>
<div class="section chapter C1 C113 uw_ms_kszi ms" dir="ltr" lang="ms" data-id="C113" data-nextid="C114" data-previd="C112">
<div class="c">13</div>
<div class="s1">Kasih
</div>
<div class="p">
<span class="v-num v-1">1&nbsp;</span><span class="v C113_1" data-id="C113_1">Kalaupun aku dapat bertutur dalam semua lidah manusia, malah bahasa malaikat juga, tetapi tidak mempunyai kasih, maka aku tak ubah seperti gong tembaga atau genta yang berbunyi. </span>
<span class="v-num v-2">2&nbsp;</span><span class="v C113_2" data-id="C113_2">Kalaupun aku diberi kurnia untuk bernubuat, dan mengetahui semua rahsia serta ilmu, malah memiliki kekuatan iman yang dapat mengalih gunung-ganang, tetapi tidak mempunyai kasih, maka aku langsung tidak bererti. </span>
<span class="v-num v-3">3&nbsp;</span><span class="v C113_3" data-id="C113_3">Begitu juga, kalaupun aku memberikan segala milikku untuk memberi makan kepada orang miskin, atau menyerahkan tubuhku untuk dibakar, tetapi tidak mempunyai kasih, maka aku langsung tidak berguna. 
</span>
</div>
<div class="p">
<span class="v-num v-4">4&nbsp;</span><span class="v C113_4" data-id="C113_4">Kasih bersifat penyabar dan penyayang. Kasih tidak iri hati, tidak membanggakan diri, dan tidak angkuh. </span>
<span class="v-num v-5">5&nbsp;</span><span class="v C113_5" data-id="C113_5">Kasih tidak berkelakuan biadab, tidak memburu kepentingan sendiri, tidak cepat meradang, tidak memperhitungkan kesalahan orang lain. </span>
<span class="v-num v-6">6&nbsp;</span><span class="v C113_6" data-id="C113_6">Kasih tidak gembira dengan kejahatan, tetapi gembira meraikan kebenaran. </span>
<span class="v-num v-7">7&nbsp;</span><span class="v C113_7" data-id="C113_7">Kasih tahan menderita segala-galanya, percaya akan segala-galanya, berharap akan segala-galanya, terus-menerus menanggung segala-galanya.
</span>
</div>
<div class="p">
<span class="v-num v-8">8&nbsp;</span><span class="v C113_8" data-id="C113_8">Kasih tidak akan luput. Nubuat-nubuat akan berakhir, bahasa-bahasa akan berhenti, dan ilmu pengetahuan akan lenyap </span>
<span class="v-num v-9">9&nbsp;</span><span class="v C113_9" data-id="C113_9">kerana pengetahuan dan nubuat kita tidak sempurna. </span>
<span class="v-num v-10">10&nbsp;</span><span class="v C113_10" data-id="C113_10">Setelah yang sempurna datang, maka yang tidak sempurna akan disingkirkan. </span>
<span class="v-num v-11">11&nbsp;</span><span class="v C113_11" data-id="C113_11">Pada zaman kanak-kanak, aku bercakap secara kanak-kanak, mengerti secara kanak-kanak. Tetapi setelah aku dewasa, segala sifat kanak-kanak itu kutinggalkan. </span>
<span class="v-num v-12">12&nbsp;</span><span class="v C113_12" data-id="C113_12">Sekarang kita hanya melihat samar-samar melalui cermin, tetapi akan tiba saatnya kita melihat dengan jelas berpandang muka. Demikianlah, sekarang aku hanya mengetahui sebahagian, tetapi akan tiba masanya aku mengetahui sepenuhnya, sebagaimana aku diketahui.
</span>
</div>
<div class="p">
<span class="v-num v-13">13&nbsp;</span><span class="v C113_13" data-id="C113_13">Hanya tiga yang tinggal: iman, harapan dan kasih. Antara ketiga-tiga ini, yang paling utama ialah kasih.

</span>
</div>

</div>
<div class="footer"><div class="nav">
<a class="prev" href="C112.html">&lt;</a>
<a class="home" href="index.html">=</a>
<a class="next" href="C114.html">&gt;</a>
</div></div>
</body>
</html>