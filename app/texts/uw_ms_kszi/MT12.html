<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 12 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 12</a><a class="prev" href="MT11.html">&lt;</a>
<a class="home" href="index.html">=</a>
<a class="next" href="MT13.html">&gt;</a>
</div></div>
<div class="section chapter MT MT12 uw_ms_kszi ms" dir="ltr" lang="ms" data-id="MT12" data-nextid="MT13" data-previd="MT11">
<div class="c">12</div>
<div class="s1">Junjungan atas hari Sabat</div>
<div class="p">
<span class="v-num v-1">1&nbsp;</span><span class="v MT12_1" data-id="MT12_1">Pada suatu hari Sabat, Isa berjalan melalui ladang gandum. Para pengikut-Nya lapar lalu memetik dan memakan gandum.</span>
<span class="v-num v-2">2&nbsp;</span><span class="v MT12_2" data-id="MT12_2">Apabila orang Farisi melihat perkara ini, mereka berkata kepada Isa, ‘Lihatlah, pengikut-Mu melakukan sesuatu yang dilarang pada hari Sabat!’</span>
</div>
<div class="p">
<span class="v-num v-3">3&nbsp;</span><span class="v MT12_3" data-id="MT12_3">Isa menjawab, ‘Tidakkah kamu membaca apa yang dilakukan oleh Daud apabila dia dan anak buahnya lapar?</span>
<span class="v-num v-4">4&nbsp;</span><span class="v MT12_4" data-id="MT12_4">Daud masuk ke dalam khemah Allah, lalu dia dan anak buahnya makan roti persembahan, meskipun perbuatan itu dilarang iaitu hanya imam dibenarkan makan roti itu.</span>
<span class="v-num v-5">5&nbsp;</span><span class="v MT12_5" data-id="MT12_5">Tidakkah kamu baca dalam Taurat Musa betapa setiap hari Sabat imam di rumah ibadat melanggar hukum hari Sabat? Namun, mereka tidak disalahkan.</span>
<span class="v-num v-6">6&nbsp;</span><span class="v MT12_6" data-id="MT12_6">Aku berkata kepadamu: Di sini ada yang lebih besar daripada rumah ibadat.</span>
<span class="v-num v-7">7&nbsp;</span><span class="v MT12_7" data-id="MT12_7">Ada tersurat: “Aku menghendaki belas kasihan, bukan korban binatang.” Jika kamu benar-benar memahami ayat itu, tentulah tidak kamu salahkan orang yang tidak bersalah;</span>
<span class="v-num v-8">8&nbsp;</span><span class="v MT12_8" data-id="MT12_8">kerana Putera Insan adalah Junjungan atas hari Sabat.</span>
</div>
<div class="p">
<span class="v-num v-9">9&nbsp;</span><span class="v MT12_9" data-id="MT12_9">Isa beredar dari situ lalu pergi ke sebuah saumaah.</span>
<span class="v-num v-10">10&nbsp;</span><span class="v MT12_10" data-id="MT12_10">Di situ ada seorang yang lumpuh sebelah tangannya. Beberapa orang di sana cuba mencari salah Isa supaya dapat mendakwa-Nya. Mereka bertanya kepada-Nya, ‘Tidakkah menyembuhkan orang pada hari Sabat melanggar hukum?’</span>
</div>
<div class="p">
<span class="v-num v-11">11&nbsp;</span><span class="v MT12_11" data-id="MT12_11">Isa menjawab, ‘Apakah yang akan kamu lakukan jika seorang daripadamu mempunyai seekor domba, dan pada hari Sabat domba itu terjatuh ke dalam lubang yang dalam? Tentulah kamu berusaha menyelamatkannya.</span>
<span class="v-num v-12">12&nbsp;</span><span class="v MT12_12" data-id="MT12_12">Betapa lebih berharganya manusia daripada domba? Oleh itu, berbuat baik pada hari Sabat tidak melanggar hukum.’</span>
</div>
<div class="p">
<span class="v-num v-13">13&nbsp;</span><span class="v MT12_13" data-id="MT12_13">Setelah itu, Isa berkata kepada orang yang lumpuh sebelah tangannya itu, ‘Hulurkanlah tanganmu.’ Orang itu pun menghulurkan tangannya yang lumpuh lalu pulih sama seperti tangan yang sebelahnya.</span>
<span class="v-num v-14">14&nbsp;</span><span class="v MT12_14" data-id="MT12_14">Ketika itu orang Farisi beredar dari situ lalu berpakat hendak membunuh Isa.</span>
</div>
<div class="s1">Isa Hamba Allah</div>
<div class="p">
<span class="v-num v-15">15&nbsp;</span><span class="v MT12_15" data-id="MT12_15">Apabila Isa mengetahui pakatan itu, Dia pun meninggalkan tempat itu. Ramai orang mengikut-Nya dan ramai yang disembuhkan-Nya daripada pelbagai penyakit.</span>
<span class="v-num v-16">16&nbsp;</span><span class="v MT12_16" data-id="MT12_16">Dia berpesan kepada mereka supaya jangan memberitahu sesiapa tentang-Nya.</span>
<span class="v-num v-17">17&nbsp;</span><span class="v MT12_17" data-id="MT12_17">Dengan demikian terjadilah firman Allah melalui Nabi Yasyaya:</span>
</div>
<div class="b">&nbsp;</div>
<div class="q1">
<span class="v-num v-18">18&nbsp;</span><span class="v MT12_18" data-id="MT12_18">‘Inilah hamba-Ku yang telah Kupilih,</span>
</div>
<div class="q2">
<span class="v MT12_18" data-id="MT12_18">Yang Kukasihi dan Kuredai</span>
</div>
<div class="q1">
<span class="v MT12_18" data-id="MT12_18">Roh-Ku akan Kuanugerahkan kepada-Nya,</span>
</div>
<div class="q2">
<span class="v MT12_18" data-id="MT12_18">dan keadilan-Ku akan</span>
</div>
<div class="q2">
<span class="v MT12_18" data-id="MT12_18">diisytiharkan-Nya</span>
</div>
<div class="q2">
<span class="v MT12_18" data-id="MT12_18">kepada semua bangsa.</span>
</div>
<div class="q1">
<span class="v-num v-19">19&nbsp;</span><span class="v MT12_19" data-id="MT12_19">Dia tidak akan bertengkar atau membentak,</span>
</div>
<div class="q2">
<span class="v MT12_19" data-id="MT12_19">ataupun bersuara lantang di jalan raya.</span>
</div>
<div class="q1">
<span class="v-num v-20">20&nbsp;</span><span class="v MT12_20" data-id="MT12_20">Buluh yang halus terkulai tidak akan dipatahkan-Nya,</span>
</div>
<div class="q2">
<span class="v MT12_20" data-id="MT12_20">Pelita yang malap tidak akan</span>
</div>
<div class="q2">
<span class="v MT12_20" data-id="MT12_20">dipadamkan-Nya,</span>
</div>
<div class="q1">
<span class="v MT12_20" data-id="MT12_20">Dia akan berjuang sehingga</span>
</div>
<div class="q2">
<span class="v MT12_20" data-id="MT12_20">tercapai keadilan,</span>
</div>
<div class="q1">
<span class="v-num v-21">21&nbsp;</span><span class="v MT12_21" data-id="MT12_21">Bangsa-bangsa asing akan bersandar</span>
</div>
<div class="q2">
<span class="v MT12_21" data-id="MT12_21">harap kepada-Nya.’</span>
</div>
<div class="b">&nbsp;</div>
<div class="s1">Isa dan Beelzebul</div>
<div class="p">
<span class="v-num v-22">22&nbsp;</span><span class="v MT12_22" data-id="MT12_22">Setelah itu seorang yang buta dan bisu kerana dirasuk roh iblis dibawa kepada Isa lalu disembuhkan-Nya.</span>
<span class="v-num v-23">23&nbsp;</span><span class="v MT12_23" data-id="MT12_23">Orang ramai di situ ketakjuban lalu bertanya sama sendiri, ‘Mungkinkah dia ini Anak Daud?’</span>
</div>
<div class="p">
<span class="v-num v-24">24&nbsp;</span><span class="v MT12_24" data-id="MT12_24">Apabila orang Farisi mendengar tentang itu, mereka menjawab, ‘Dia dapat menghalau roh-roh iblis kerana diberi kuasa oleh Beelzebul, ketua roh iblis.’</span>
</div>
<div class="p">
<span class="v-num v-25">25&nbsp;</span><span class="v MT12_25" data-id="MT12_25">Isa mengetahui isi hati orang Farisi itu lalu berkata kepada mereka, ‘Negeri yang berpecah kepada beberapa bahagian yang bermusuhan tidak akan wujud lama. Bandar atau keluarga yang berpecah dan berlawan sesama sendiri akan hancur lebur.</span>
<span class="v-num v-26">26&nbsp;</span><span class="v MT12_26" data-id="MT12_26">Begitu juga, andainya Iblis mengusir Iblis, dia akan berpecah belah, dan bagaimanakah kerajaannya dapat bertahan?</span>
<span class="v-num v-27">27&nbsp;</span><span class="v MT12_27" data-id="MT12_27">Kamu berkata Aku menghalau roh-roh iblis kerana diberi kuasa oleh Beelzebul. Kalau begitu, siapa yang memberikan kuasa menghalau roh-roh iblis kepada pengikut-pengikutmu? Oleh itu merekalah yang akan menjadi hakimmu.</span>
<span class="v-num v-28">28&nbsp;</span><span class="v MT12_28" data-id="MT12_28">Tetapi jika Aku menghalau roh-roh iblis dengan Roh Allah, maka sesungguhnya kerajaan Allah sudah mula bertapak di kalanganmu.</span>
</div>
<div class="p">
<span class="v-num v-29">29&nbsp;</span><span class="v MT12_29" data-id="MT12_29">‘Atau bagaimanakah orang dapat memasuki rumah seorang yang gagah dan merampas harta bendanya sekiranya orang yang gagah itu tidak diikat terlebih dahulu? Selepas itu, barulah dia dapat merompak rumahnya.</span>
</div>
<div class="p">
<span class="v-num v-30">30&nbsp;</span><span class="v MT12_30" data-id="MT12_30">‘Jika seseorang tidak berpihak kepada-Ku, ini bererti dia menentang-Ku. Jika seseorang tidak mengumpulkan bersama-Ku, ini bererti dia mencerai-beraikan.</span>
<span class="v-num v-31">31&nbsp;</span><span class="v MT12_31" data-id="MT12_31">Ketahuilah: Orang yang berbuat dosa atau mengucapkan kata-kata kufur akan diampuni, tetapi mereka yang mengkufuri Roh Suci tidak akan diampuni.</span>
<span class="v-num v-32">32&nbsp;</span><span class="v MT12_32" data-id="MT12_32">Orang yang menentang Putera Insan dengan kata-katanya dapat diampuni, tetapi mereka yang menghina Roh Suci tidak dapat diampuni, baik di dunia mahupun di akhirat.</span>
</div>
<div class="p">
<span class="v-num v-33">33&nbsp;</span><span class="v MT12_33" data-id="MT12_33">‘Jika kamu ingin mendapat buah yang baik, kamu harus mempunyai pokok yang baik. Jika pokok tidak baik, buahnya pun tidak baik. Baik tidaknya pokok diketahui daripada buahnya.</span>
<span class="v-num v-34">34&nbsp;</span><span class="v MT12_34" data-id="MT12_34">Hai kamu yang seperti ular berbisa, bagaimana dapat kamu tuturkan perkara yang baik sedangkan dirimu jahat? Orang mengucapkan apa yang terkandung dalam hatinya.</span>
<span class="v-num v-35">35&nbsp;</span><span class="v MT12_35" data-id="MT12_35">Seorang yang baik menuturkan hal-hal baik kerana hatinya penuh kebaikan. Seorang yang jahat menuturkan hal-hal jahat kerana hatinya penuh kejahatan.</span>
<span class="v-num v-36">36&nbsp;</span><span class="v MT12_36" data-id="MT12_36">Aku berkata kepadamu: Pada hari penghakiman, setiap orang harus mempertanggungjawabkan setiap katanya yang tidak sewajarnya dituturkan.</span>
<span class="v-num v-37">37&nbsp;</span><span class="v MT12_37" data-id="MT12_37">Kata-katamu sendiri akan dijadikan ukuran sama ada kamu bersalah atau tidak.’</span>
</div>
<div class="s1">Alamat Nabi Yunus</div>
<div class="p">
<span class="v-num v-38">38&nbsp;</span><span class="v MT12_38" data-id="MT12_38">Selepas itu beberapa orang guru Taurat dan orang Farisi berkata kepada Isa, ‘Tuan Guru, kami ingin melihat suatu alamat mukjizat daripada-Mu.’</span>
</div>
<div class="p">
<span class="v-num v-39">39&nbsp;</span><span class="v MT12_39" data-id="MT12_39">Tetapi Isa menjawab, ‘Manusia zaman durjana dan tidak setia ini ingin melihat alamat mukjizat. Tetapi satu alamat pun tidak akan ditunjukkan kepadanya kecuali alamat Nabi Yunus.</span>
<span class="v-num v-40">40&nbsp;</span><span class="v MT12_40" data-id="MT12_40">Sebagaimana Yunus tinggal tiga hari tiga malam di dalam perut ikan besar, begitu jugalah Putera Insan akan tinggal tiga hari tiga malam di dalam perut bumi.</span>
<span class="v-num v-41">41&nbsp;</span><span class="v MT12_41" data-id="MT12_41">Pada hari akhir, penduduk Niniwe akan bangkit bersama kamu, orang zaman ini. Mereka akan menuduhmu, kerana apabila mereka mendengar perkhabaran yang disampaikan oleh Yunus, mereka telah bertaubat; sedangkan kamu tidak, pada hal di hadapanmu sekarang ada yang lebih besar daripada Yunus.</span>
<span class="v-num v-42">42&nbsp;</span><span class="v MT12_42" data-id="MT12_42">Pada hari akhir, Ratu Syeba dari Selatan akan bangkit bersama kamu, orang zaman ini. Ratu itu akan menuduhmu, kerana dia telah datang dari hujung bumi untuk mendengar ajaran Raja Sulaiman yang bijaksana; sedangkan kamu tidak mendengar ajaran daripada yang ada di hadapanmu sekarang dan yang lebih besar daripada Raja Sulaiman.</span>
</div>
<div class="p">
<span class="v-num v-43">43&nbsp;</span><span class="v MT12_43" data-id="MT12_43">‘Apabila roh durjana keluar daripada tubuh seseorang, roh itu akan menjelajahi kawasan yang tandus untuk mencari tempat tinggal. Sekiranya tempat tinggal tidak ditemuinya,</span>
<span class="v-num v-44">44&nbsp;</span><span class="v MT12_44" data-id="MT12_44">roh itu akan berkata, “Aku akan pulang ke rumah yang telah kutinggalkan.” Roh itu pun pulang dan mendapati rumah itu kosong, bersih dan kemas.</span>
<span class="v-num v-45">45&nbsp;</span><span class="v MT12_45" data-id="MT12_45">Roh itu lalu pergi memanggil tujuh roh lain yang lebih durjana daripadanya. Semuanya memasuki tubuh orang itu dan menetap di situ. Akhirnya keadaan orang itu lebih teruk daripada dahulu. Inilah yang akan terjadi kepada manusia durjana zaman ini.’</span>
</div>
<div class="s1">Isa dan sanak saudara-Nya</div>
<div class="p">
<span class="v-num v-46">46&nbsp;</span><span class="v MT12_46" data-id="MT12_46">Sedang Isa berbicara dengan orang ramai, ibu dan saudara-saudara-Nya datang berdiri di luar kerana hendak bercakap dengan Isa.</span>
<span class="v-num v-47">47&nbsp;</span><span class="v MT12_47" data-id="MT12_47">Seorang daripada orang ramai itu memberitahu Isa, ‘Ibu dan saudara-saudara lelaki-Mu hendak bercakap dengan-Mu.’</span>
</div>
<div class="p">
<span class="v-num v-48">48&nbsp;</span><span class="v MT12_48" data-id="MT12_48">Tetapi Isa menjawab, ‘Siapakah ibu-Ku? Siapakah saudara-saudara lelaki-Ku?’</span>
<span class="v-num v-49">49&nbsp;</span><span class="v MT12_49" data-id="MT12_49">Dia menunjuk kepada para pengikut-Nya lalu berkata, ‘Inilah ibu-Ku dan saudara-saudara lelaki-Ku.</span>
<span class="v-num v-50">50&nbsp;</span><span class="v MT12_50" data-id="MT12_50">Sesiapa yang melakukan kehendak Bapa-Ku yang di syurga, merekalah saudara lelaki, saudara perempuan dan ibu-Ku.’</span>
</div>

</div>
<div class="footer"><div class="nav">
<a class="prev" href="MT11.html">&lt;</a>
<a class="home" href="index.html">=</a>
<a class="next" href="MT13.html">&gt;</a>
</div></div>
</body>
</html>