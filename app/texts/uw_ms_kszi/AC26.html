<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Acts 26 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Kitab Suci Zabur Injil</a><a class="location" href="AC.html">Acts 26</a><a class="prev" href="AC25.html">&lt;</a>
<a class="home" href="index.html">=</a>
<a class="next" href="AC27.html">&gt;</a>
</div></div>
<div class="section chapter AC AC26 uw_ms_kszi ms" dir="ltr" lang="ms" data-id="AC26" data-nextid="AC27" data-previd="AC25">
<div class="c">26</div>
<div class="s1">Paulus membela diri di hadapan Agripa</div>
<div class="m">
<span class="v-num v-1">1&nbsp;</span><span class="v AC26_1" data-id="AC26_1">Setelah itu Agripa berkata kepada Paulus, ‘Sekarang kamu diberi izin untuk membela dirimu.’</span>
</div>
<div class="p">
<span class="v AC26_1" data-id="AC26_1">Paulus pun memberikan isyarat dengan tangannya lalu membela dirinya demikian,</span>
<span class="v-num v-2">2&nbsp;</span><span class="v AC26_2" data-id="AC26_2">‘Tuanku Raja Agripa, aku berasa bahagia kerana dapat menjawab tuduhan orang Yahudi ke atasku di hadapan kamu pada hari ini;</span>
<span class="v-num v-3">3&nbsp;</span><span class="v AC26_3" data-id="AC26_3">lebih-lebih lagi kerana kamu memahami adat dan perselisihan yang berlaku di kalangan orang Yahudi. Oleh itu aku memohon kamu mendengarku dengan sabar.</span>
</div>
<div class="p">
<span class="v-num v-4">4&nbsp;</span><span class="v AC26_4" data-id="AC26_4">‘Semua orang Yahudi telah maklum tentang diriku dari muda lagi, ketika di negeriku dan kemudiannya di Baitulmaqdis.</span>
<span class="v-num v-5">5&nbsp;</span><span class="v AC26_5" data-id="AC26_5">Dari mulanya mereka telah mengenaliku, kalaulah mereka mahu bersaksi. Mereka tahu bahawa aku menurut ajaran yang paling keras dalam agama kami kerana aku orang Farisi.</span>
<span class="v-num v-6">6&nbsp;</span><span class="v AC26_6" data-id="AC26_6">Sekarang pun aku berdiri di sini dan didakwa kerana aku berharap akan janji Allah kepada nenek moyang kami.</span>
<span class="v-num v-7">7&nbsp;</span><span class="v AC26_7" data-id="AC26_7">Dua belas suku bangsa kami tekun menyembah Allah siang malam dan berharap akan janji itu juga. Oleh sebab harapan inilah, aku dituduh oleh orang Yahudi.</span>
<span class="v-num v-8">8&nbsp;</span><span class="v AC26_8" data-id="AC26_8">Jika benar Allah membangkitkan orang daripada kematian, mengapakah pada hematmu hal itu tidak dapat dipercayai orang?</span>
</div>
<div class="p">
<span class="v-num v-9">9&nbsp;</span><span class="v AC26_9" data-id="AC26_9">‘Satu masa dulu, pada perasaan hatiku, wajar sekali aku mengambil pelbagai tindakan terhadap pengikut Isa orang Nasaret itu;</span>
<span class="v-num v-10">10&nbsp;</span><span class="v AC26_10" data-id="AC26_10">dan aku sudahpun berbuat demikian di Baitulmaqdis. Setelah mendapatkan kuasa daripada ketua-ketua imam, aku telah memenjarakan ramai orang yang salih; dan apabila mereka dibunuh, aku menyetujui pembunuhan itu.</span>
<span class="v-num v-11">11&nbsp;</span><span class="v AC26_11" data-id="AC26_11">Kerapkali di saumaah-saumaah aku menyeksa mereka dalam usaha memaksa mereka berpaling daripada Isa; dan oleh sebab terlalu berang terhadap mereka, aku memburu mereka hingga ke negeri asing.</span>
</div>
<div class="p">
<span class="v-num v-12">12&nbsp;</span><span class="v AC26_12" data-id="AC26_12">‘Pada suatu hari sedang aku dalam perjalanan ke Damsyik, dengan membawa surat kuasa daripada ketua-ketua imam,</span>
<span class="v-num v-13">13&nbsp;</span><span class="v AC26_13" data-id="AC26_13">pada waktu tengah hari, aku melihat di tengah jalan suatu cahaya datang dari langit, lebih terang daripada sinar matahari, bersinar mengelilingiku dan semua orang yang berjalan bersamaku.</span>
<span class="v-num v-14">14&nbsp;</span><span class="v AC26_14" data-id="AC26_14">Aku rebah ke bumi, lalu aku mendengar suatu suara berkata dalam bahasa Ibrani kepadaku, “Saul, Saul, mengapakah engkau menganiaya Aku? Sukarlah bagimu, seperti menendang sesuatu yang tajam.”</span>
</div>
<div class="p">
<span class="v-num v-15">15&nbsp;</span><span class="v AC26_15" data-id="AC26_15">‘Aku bertanya, “Siapakah Engkau, Tuan?”</span>
</div>
<div class="p">
<span class="v AC26_15" data-id="AC26_15">‘Dia menjawab, “Akulah Isa yang kauaniayakan.</span>
<span class="v-num v-16">16&nbsp;</span><span class="v AC26_16" data-id="AC26_16">Tetapi bangunlah, berdirilah. Aku menampakkan diri kepadamu untuk memberitahumu bahawa engkau akan membuat kerja-Ku, dan bersaksi tentang engkau melihat-Ku ini, dan tentang apa yang akan Kutunjukkan lagi kepadamu.</span>
<span class="v-num v-17">17&nbsp;</span><span class="v AC26_17" data-id="AC26_17">Aku akan menyelamatkanmu daripada orang Yahudi dan bangsa lain juga. Aku akan mengutusmu kepada mereka,</span>
<span class="v-num v-18">18&nbsp;</span><span class="v AC26_18" data-id="AC26_18">untuk mencelikkan mata mereka dan membawa mereka daripada kegelapan kepada cahaya, daripada kuasa Iblis kepada kuasa Allah. Dengan demikian dosa mereka akan diampunkan dan mereka akan menjadi umat yang dipilih oleh Allah kerana mereka percaya akan Aku.”</span>
</div>
<div class="p">
<span class="v-num v-19">19&nbsp;</span><span class="v AC26_19" data-id="AC26_19">‘Oleh itu, Tuanku Raja Agripa, aku dengan sepenuh rela menurut perintah dari penglihatan yang datang dari syurga itu.</span>
<span class="v-num v-20">20&nbsp;</span><span class="v AC26_20" data-id="AC26_20">Aku telah menyampaikan kepada semua orang Damsyik, Baitulmaqdis dan seluruh tanah Yudea, juga kepada orang bangsa asing, bahawa mereka hendaklah bertaubat dan berpaling kepada Allah serta berkelakuan selaras dengan pertaubatan itu.</span>
<span class="v-num v-21">21&nbsp;</span><span class="v AC26_21" data-id="AC26_21">Itulah sebabnya orang Yahudi menangkapku di dalam rumah ibadat, serta mencari jalan hendak membunuhku.</span>
<span class="v-num v-22">22&nbsp;</span><span class="v AC26_22" data-id="AC26_22">Tetapi hingga saat ini Allah telah menolongku dan aku berdiri di sini sambil bersaksi kepada orang besar dan orang biasa, dengan mengatakan perkara yang telah dinubuatkan oleh nabi-nabi dan oleh Musa:</span>
<span class="v-num v-23">23&nbsp;</span><span class="v AC26_23" data-id="AC26_23">iaitu al-Masih pasti mengalami kematian dan menjadi orang yang pertama bangkit daripada kematian. Dengan demikian Dia mengisytiharkan penyelamatan kepada orang Yahudi dan bangsa lain, penyelamatan yang seperti cahaya bagi semua.’</span>
</div>
<div class="p">
<span class="v-num v-24">24&nbsp;</span><span class="v AC26_24" data-id="AC26_24">Sedang Paulus menegakkan pembelaannya demikian, Festus berkata dengan suara nyaring, ‘Kamu gila, Paulus; ilmu yang terlalu banyak menjadikan kamu gila.’</span>
</div>
<div class="p">
<span class="v-num v-25">25&nbsp;</span><span class="v AC26_25" data-id="AC26_25">Paulus menjawab, ‘Aku bukannya gila, Festus yang mulia. Aku mengatakan perkara yang benar dan bijaksana.</span>
<span class="v-num v-26">26&nbsp;</span><span class="v AC26_26" data-id="AC26_26">Tuanku Raja Agripa, aku berani berkata-kata di hadapanmu dengan bebas kerana aku tahu di dalam hati bahawa kamu faham akan perkara-perkara ini, memandangkan segalanya tidaklah berlaku di tempat yang tersembunyi.</span>
<span class="v-num v-27">27&nbsp;</span><span class="v AC26_27" data-id="AC26_27">Tuanku Raja Agripa, percayakah kamu akan kata nabi-nabi itu? Aku tahu bahawa kamu percaya.’</span>
</div>
<div class="p">
<span class="v-num v-28">28&nbsp;</span><span class="v AC26_28" data-id="AC26_28">Agripa berkata kepada Paulus, ‘Dengan sepatah dua katamu, kausangka dapat menjadikanku orang Masihi?’</span>
</div>
<div class="p">
<span class="v-num v-29">29&nbsp;</span><span class="v AC26_29" data-id="AC26_29">Paulus menjawab, ‘Sepatah dua atau banyak, aku berdoa kepada Allah, mudah-mudahan kamu dan sekalian yang mendengar kata-kataku hari ini akan menjadi sama sepertiku, cuma tidak diikat dengan rantai.’</span>
</div>
<div class="p">
<span class="v-num v-30">30&nbsp;</span><span class="v AC26_30" data-id="AC26_30">Raja Agripa, Festus pemerintah Kaisarea, Bernike dan semua yang bersama mereka,</span>
<span class="v-num v-31">31&nbsp;</span><span class="v AC26_31" data-id="AC26_31">berangkat keluar dari mahkamah sambil berbincang. Seorang daripada mereka berkata, ‘Orang itu tidak melakukan apa-apa yang menyebabkan dia patut dibunuh atau dipenjara.’</span>
</div>
<div class="p">
<span class="v-num v-32">32&nbsp;</span><span class="v AC26_32" data-id="AC26_32">Agripa berkata kepada Festus, ‘Orang ini boleh dibebaskan, kalau tidak kerana dia hendak mengadukan halnya kepada Kaisar.’</span>
</div>

</div>
<div class="footer"><div class="nav">
<a class="prev" href="AC25.html">&lt;</a>
<a class="home" href="index.html">=</a>
<a class="next" href="AC27.html">&gt;</a>
</div></div>
</body>
</html>