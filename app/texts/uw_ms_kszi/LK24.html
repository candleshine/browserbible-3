<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 24 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 24</a><a class="prev" href="LK23.html">&lt;</a>
<a class="home" href="index.html">=</a>
<a class="next" href="JN1.html">&gt;</a>
</div></div>
<div class="section chapter LK LK24 uw_ms_kszi ms" dir="ltr" lang="ms" data-id="LK24" data-nextid="JN1" data-previd="LK23">
<div class="c">24</div>
<div class="s1">Kebangkitan Isa </div>
<div class="m">
<span class="v-num v-1">1&nbsp;</span><span class="v LK24_1" data-id="LK24_1">Awal-awal lagi pada hari Ahad, perempuan-perempuan itu pun pergi ke makam dengan membawa rempah-rempah harum yang telah disediakan mereka. </span>
<span class="v-num v-2">2&nbsp;</span><span class="v LK24_2" data-id="LK24_2">Mereka mendapati batu penutup makam itu telah digulingkan dari makam. </span>
<span class="v-num v-3">3&nbsp;</span><span class="v LK24_3" data-id="LK24_3">Apabila mereka masuk ke dalam, jenazah Isa tiada lagi. </span>
<span class="v-num v-4">4&nbsp;</span><span class="v LK24_4" data-id="LK24_4">Mereka berdiri di situ dan berasa kebingungan tentang perkara ini. Tiba-tiba ada dua orang yang berpakaian berkilau-kilauan, berdiri di sisi mereka. </span>
<span class="v-num v-5">5&nbsp;</span><span class="v LK24_5" data-id="LK24_5">Perempuan-perempuan itu sangat takut lalu sujud. Kedua-dua orang itu berkata kepada mereka, ‘Mengapakah kamu mencari Dia yang hidup di antara orang mati? </span>
<span class="v-num v-6">6&nbsp;</span><span class="v LK24_6" data-id="LK24_6">Dia tiada di sini. Dia sudah bangkit! Ingatlah apa yang telah dikatakan oleh-Nya kepadamu ketika Dia di Galilea: </span>
<span class="v-num v-7">7&nbsp;</span><span class="v LK24_7" data-id="LK24_7">“Putera Insan harus diserahkan kepada orang berdosa. Dia akan disalib dan bangkit pada hari yang ketiga.” ’ </span>
<span class="v-num v-8">8&nbsp;</span><span class="v LK24_8" data-id="LK24_8">Mereka pun teringatlah akan kata-kata Isa.</span>
</div>
<div class="p">
<span class="v-num v-9">9&nbsp;</span><span class="v LK24_9" data-id="LK24_9">Sekembali mereka dari makam itu, mereka memberitahu segala perkara ini kepada sebelas orang rasul dan semua pengikut yang lain. </span>
<span class="v-num v-10">10&nbsp;</span><span class="v LK24_10" data-id="LK24_10">Mereka, iaitu Maryam orang Magdala, Yohanah, Maryam, ibu Yakobus dan perempuan-perempuan yang lain mengatakan segala perkara itu kepada rasul-rasul itu. </span>
<span class="v-num v-11">11&nbsp;</span><span class="v LK24_11" data-id="LK24_11">Tetapi mereka itu menganggap apa yang dikatakan oleh perempuan-perempuan itu sebagai karut lalu tidak mempercayai mereka. </span>
<span class="v-num v-12">12&nbsp;</span><span class="v LK24_12" data-id="LK24_12">Tetapi Petrus bangun dan berlari ke makam itu. Dia membongkok ke dalam lalu nampak kain kafan sahaja di situ. Dia pulang dengan hairan sambil memikirkan apa yang telah berlaku.</span>
</div>
<div class="s1">Perjalanan ke kampung Emaus</div>
<div class="p">
<span class="v-num v-13">13&nbsp;</span><span class="v LK24_13" data-id="LK24_13">Pada hari itu juga dua orang antara pengikut Isa sedang dalam perjalanan ke sebuah kampung yang bernama Emaus, kira-kira tujuh batu jauhnya dari Baitulmaqdis. </span>
<span class="v-num v-14">14&nbsp;</span><span class="v LK24_14" data-id="LK24_14">Kedua-duanya berbual-bual tentang segala yang telah berlaku itu. </span>
<span class="v-num v-15">15&nbsp;</span><span class="v LK24_15" data-id="LK24_15">Ketika mereka berbual-bual dan berbincang, Isa sendiri menghampiri mereka lalu berjalan bersama-sama. </span>
<span class="v-num v-16">16&nbsp;</span><span class="v LK24_16" data-id="LK24_16">Mereka nampak Isa tetapi mereka tidak mengenali Dia.</span>
</div>
<div class="p">
<span class="v-num v-17">17&nbsp;</span><span class="v LK24_17" data-id="LK24_17">Isa berkata kepada mereka, ‘Apakah perkara-perkara yang sedang kamu bincangkan dalam perjalanan kamu ini?’</span>
</div>
<div class="p">
<span class="v LK24_17" data-id="LK24_17">Mereka pun berhenti di situ dengan berwajah murung.</span>
</div>
<div class="p">
<span class="v-num v-18">18&nbsp;</span><span class="v LK24_18" data-id="LK24_18">Seorang daripadanya yang bernama Kleopas bertanya kepada Isa, ‘Engkaukah satu-satunya orang di Baitulmaqdis yang belum mengetahui peristiwa-peristiwa yang telah berlaku dalam beberapa hari ini?’</span>
</div>
<div class="p">
<span class="v-num v-19">19&nbsp;</span><span class="v LK24_19" data-id="LK24_19">Isa berkata, ‘Apakah yang telah berlaku?’</span>
</div>
<div class="p">
<span class="v LK24_19" data-id="LK24_19">Mereka menjawab, ‘Segala perkara yang berlaku kepada Isa, orang Nasaret. Dia seorang nabi. Di sisi Allah dan pada pandangan orang, Dia berkuasa dalam apa yang dikatakan dan dilakukan-Nya. </span>
<span class="v-num v-20">20&nbsp;</span><span class="v LK24_20" data-id="LK24_20">Ketua-ketua imam dan para pemimpin kita telah menyerahkan-Nya untuk dijatuhi hukuman mati lalu mereka menyalib-Nya. </span>
<span class="v-num v-21">21&nbsp;</span><span class="v LK24_21" data-id="LK24_21">Kami telah berharap bahawa Dialah yang akan membebaskan Israel. Tambahan lagi, hari ini ialah hari yang ketiga semenjak perkara-perkara itu telah berlaku. </span>
<span class="v-num v-22">22&nbsp;</span><span class="v LK24_22" data-id="LK24_22">Beberapa orang perempuan daripada golongan kami telah menakjubkan kami. Mereka telah siang-siang ke makam pada pagi tadi. </span>
<span class="v-num v-23">23&nbsp;</span><span class="v LK24_23" data-id="LK24_23">Akan tetapi, mereka tidak mendapati jenazah-Nya. Mereka pulang menceritakan bahawa mereka nampak malaikat-malaikat yang memberitahu mereka bahawa Dia hidup. </span>
<span class="v-num v-24">24&nbsp;</span><span class="v LK24_24" data-id="LK24_24">Beberapa orang daripada kumpulan kami telah pergi ke makam itu dan mendapati sebagaimana yang dikatakan oleh perempuan-perempuan itu, tetapi mereka tidak nampak Dia.’</span>
</div>
<div class="p">
<span class="v-num v-25">25&nbsp;</span><span class="v LK24_25" data-id="LK24_25">Kemudian, Isa berkata kepada mereka, ‘Betapa bodohnya kamu! Betapa lambatnya kamu percaya akan segala kata nabi-nabi! </span>
<span class="v-num v-26">26&nbsp;</span><span class="v LK24_26" data-id="LK24_26">Bukankah al-Masih harus menderita sedemikian untuk mencapai kemuliaan-Nya?’ </span>
<span class="v-num v-27">27&nbsp;</span><span class="v LK24_27" data-id="LK24_27">Lalu Isa menerangkan kepada mereka apa yang tersurat tentang-Nya dalam semua kitab mulai dari kitab-kitab Musa sehingga semua kitab para nabi yang lain.</span>
</div>
<div class="p">
<span class="v-num v-28">28&nbsp;</span><span class="v LK24_28" data-id="LK24_28">Apabila mereka menghampiri kampung yang dituju mereka itu, Isa kelihatan seolah-olah Dia hendak meneruskan perjalanan. </span>
<span class="v-num v-29">29&nbsp;</span><span class="v LK24_29" data-id="LK24_29">Tetapi kedua-dua orang itu menjemput-Nya dengan berkata, ‘Bermalamlah dengan kami kerana hari hampir senja dan mulai gelap.’ Dia pun masuk ke rumah dan bermalam dengan mereka.</span>
</div>
<div class="p">
<span class="v-num v-30">30&nbsp;</span><span class="v LK24_30" data-id="LK24_30">Ketika Dia duduk untuk makan bersama mereka, Dia mengambil roti dan mengucap syukur. Dia membahagikan roti itu lalu memberikannya kepada mereka. </span>
<span class="v-num v-31">31&nbsp;</span><span class="v LK24_31" data-id="LK24_31">Pada ketika itu juga mata mereka dicelikkan dan mereka pun mengenali Dia. Lalu Dia lenyap daripada pandangan mereka. </span>
<span class="v-num v-32">32&nbsp;</span><span class="v LK24_32" data-id="LK24_32">Mereka berkata satu sama lain, ‘Bukankah hati kita meluap-luap ketika Dia berkata-kata kepada kita dalam perjalanan tadi dan semasa Dia menerangkan Kitab Suci kepada kita?’</span>
</div>
<div class="p">
<span class="v-num v-33">33&nbsp;</span><span class="v LK24_33" data-id="LK24_33">Mereka terus bangun dan kembali ke Baitulmaqdis. Mereka mendapati sebelas pengikut itu berkumpul dengan pengikut yang lain. </span>
<span class="v-num v-34">34&nbsp;</span><span class="v LK24_34" data-id="LK24_34">Mereka berkata, ‘Sesungguhnya, Junjungan telah bangkit. Dia menampakkan diri-Nya kepada Simon!’ </span>
<span class="v-num v-35">35&nbsp;</span><span class="v LK24_35" data-id="LK24_35">Lalu kedua-dua orang itu menceritakan apa yang telah berlaku dalam perjalanan mereka dan bagaimana mereka telah mengenali Isa semasa Dia membahagikan roti.</span>
</div>
<div class="s1">Isa menunjukkan diri-Nya kepada para pengikut-Nya</div>
<div class="p">
<span class="v-num v-36">36&nbsp;</span><span class="v LK24_36" data-id="LK24_36">Semasa mereka berkata-kata tentang segala perkara ini, Isa sendiri berdiri di tengah-tengah mereka dan berkata kepada mereka, ‘Sejahteralah kamu!’</span>
</div>
<div class="p">
<span class="v-num v-37">37&nbsp;</span><span class="v LK24_37" data-id="LK24_37">Mereka terkejut dan berasa sangat takut kerana menyangka mereka melihat hantu. </span>
<span class="v-num v-38">38&nbsp;</span><span class="v LK24_38" data-id="LK24_38">Tetapi Isa berkata kepada mereka, ‘Apakah sebabnya kamu takut? Mengapakah hatimu ragu-ragu? </span>
<span class="v-num v-39">39&nbsp;</span><span class="v LK24_39" data-id="LK24_39">Tengoklah tangan dan kaki-Ku. Inilah Aku. Sentuhlah Aku dan tengok. Hantu tidak berdaging dan bertulang sebagaimana yang kamu lihat ada pada-Ku.’</span>
</div>
<div class="p">
<span class="v-num v-40">40&nbsp;</span><span class="v LK24_40" data-id="LK24_40">Setelah Dia berkata demikian, Dia menunjukkan tangan dan kaki-Nya kepada mereka. </span>
<span class="v-num v-41">41&nbsp;</span><span class="v LK24_41" data-id="LK24_41">Mereka masih tidak dapat percaya kerana terlalu gembira dan takjub. Isa pun bertanya kepada mereka, ‘Adakah kamu mempunyai makanan di sini?’ </span>
<span class="v-num v-42">42&nbsp;</span><span class="v LK24_42" data-id="LK24_42">Mereka memberi Dia sepotong ikan yang telah dimasak, </span>
<span class="v-num v-43">43&nbsp;</span><span class="v LK24_43" data-id="LK24_43">lalu Dia mengambilnya dan makan di hadapan mereka semua.</span>
</div>
<div class="p">
<span class="v-num v-44">44&nbsp;</span><span class="v LK24_44" data-id="LK24_44">Kemudian, Dia berkata kepada mereka, ‘Inilah perkara-perkara yang telah Aku katakan kepadamu semasa Aku masih bersamamu dahulu: Segala perkara yang tersurat tentang Aku dalam Taurat Musa, kitab-kitab nabi dan Kitab Zabur pasti akan berlaku.’</span>
</div>
<div class="p">
<span class="v-num v-45">45&nbsp;</span><span class="v LK24_45" data-id="LK24_45">Lalu Dia membuka pintu pemahaman mereka supaya mereka mengerti maksud Kitab Suci. </span>
<span class="v-num v-46">46&nbsp;</span><span class="v LK24_46" data-id="LK24_46">Dia berkata lagi, ‘Demikianlah yang tersurat: Bahawa al-Masih harus menderita lalu bangkit semula daripada maut pada hari yang ketiga, </span>
<span class="v-num v-47">47&nbsp;</span><span class="v LK24_47" data-id="LK24_47">dan perkhabaran tentang pertaubatan dan pengampunan dosa akan diisytiharkan demi nama-Nya kepada semua bangsa, mulai di Baitulmaqdis. </span>
<span class="v-num v-48">48&nbsp;</span><span class="v LK24_48" data-id="LK24_48">Kamulah saksi segala perkara ini. </span>
<span class="v-num v-49">49&nbsp;</span><span class="v LK24_49" data-id="LK24_49">Dan Aku akan mengurniakan pemberian yang dijanjikan oleh Bapa-Ku kepadamu. Tetapi, tunggulah di kota ini sehingga kamu diperlengkapi dengan kuasa daripada Allah.’</span>
</div>
<div class="s1">Isa diangkat ke syurga</div>
<div class="p">
<span class="v-num v-50">50&nbsp;</span><span class="v LK24_50" data-id="LK24_50">Kemudian Isa membawa pengikut-pengikut-Nya ke luar kota sehingga Baitani. Di situ Dia mengangkat tangan-Nya lalu memberkati mereka. </span>
<span class="v-num v-51">51&nbsp;</span><span class="v LK24_51" data-id="LK24_51">Ketika Dia memberkati mereka, Dia diangkat ke syurga lalu meninggalkan mereka. </span>
<span class="v-num v-52">52&nbsp;</span><span class="v LK24_52" data-id="LK24_52">Pengikut-pengikut-Nya menyembah-Nya dan kembali ke Baitulmaqdis dengan penuh kegembiraan. </span>
<span class="v-num v-53">53&nbsp;</span><span class="v LK24_53" data-id="LK24_53">Mereka menumpukan masa di rumah ibadat untuk memuji Allah.</span>
</div>

</div>
<div class="footer"><div class="nav">
<a class="prev" href="LK23.html">&lt;</a>
<a class="home" href="index.html">=</a>
<a class="next" href="JN1.html">&gt;</a>
</div></div>
</body>
</html>