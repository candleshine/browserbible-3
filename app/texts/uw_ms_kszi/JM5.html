<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>James 5 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JM.html">Kitab Suci Zabur Injil</a><a class="location" href="JM.html">James 5</a><a class="prev" href="JM4.html">&lt;</a>
<a class="home" href="index.html">=</a>
<a class="next" href="P11.html">&gt;</a>
</div></div>
<div class="section chapter JM JM5 uw_ms_kszi ms" dir="ltr" lang="ms" data-id="JM5" data-nextid="P11" data-previd="JM4">
<div class="c">5</div>
<div class="s1">Amaran kepada orang kaya</div>
<div class="p">
<span class="v-num v-1">1&nbsp;</span><span class="v JM5_1" data-id="JM5_1">Dengarlah nasihatku, wahai orang kaya. Menangis dan merataplah, kerana kesusahan akan menimpamu.</span>
<span class="v-num v-2">2&nbsp;</span><span class="v JM5_2" data-id="JM5_2">Kekayaanmu akan reput dan pakaianmu dimakan gegat.</span>
<span class="v-num v-3">3&nbsp;</span><span class="v JM5_3" data-id="JM5_3">Emas perakmu akan berkarat, karatnya akan menjadi saksi menuduhmu dan akan menghanguskan tubuhmu seperti api. Kamu telah mengumpulkan harta pada akhir zaman ini.</span>
<span class="v-num v-4">4&nbsp;</span><span class="v JM5_4" data-id="JM5_4">Kamu tidak membayar upah orang yang bekerja di ladangmu. Dengarlah rintihan mereka! Orang yang menuai hasil ladangmu berseru minta dibela nasibnya dan suara mereka telah sampai ke telinga Tuhan Maha Kuasa.</span>
<span class="v-num v-5">5&nbsp;</span><span class="v JM5_5" data-id="JM5_5">Hidupmu di dunia ini senang-lenang dalam kemewahan melimpah-limpah. Kamu bagaikan menggemukkan diri untuk hari penyembelihan.</span>
<span class="v-num v-6">6&nbsp;</span><span class="v JM5_6" data-id="JM5_6">Kamu menghukum dan membunuh orang yang tidak bersalah, dan mereka tidak melawanmu.</span>
</div>
<div class="s1">Tabah menanggung kesengsaraan</div>
<div class="p">
<span class="v-num v-7">7&nbsp;</span><span class="v JM5_7" data-id="JM5_7">Saudara-saudaraku, bersabarlah menanti kedatangan Tuhan. Lihatlah betapa sabarnya seorang peladang menunggu tanahnya mengeluarkan hasil yang bernilai. Dengan sabar dia menanti hujan musim luruh dan hujan musim bunga.</span>
<span class="v-num v-8">8&nbsp;</span><span class="v JM5_8" data-id="JM5_8">Demikian jugalah kamu harus bersabar. Tabahkan hatimu, kerana hari kedatangan Tuhan sudah hampir tiba.</span>
<span class="v-num v-9">9&nbsp;</span><span class="v JM5_9" data-id="JM5_9">Saudara-saudaraku, janganlah bersungut-sungut, supaya kamu tidak dihukum. Hakim kian dekat dan akan segera sampai.</span>
</div>
<div class="p">
<span class="v-num v-10">10&nbsp;</span><span class="v JM5_10" data-id="JM5_10">Saudara-saudaraku, ingatlah nabi-nabi yang bersabda dengan nama Tuhan. Teladanilah kesabaran dan ketabahan mereka menanggung kesengsaraan.</span>
<span class="v-num v-11">11&nbsp;</span><span class="v JM5_11" data-id="JM5_11">Kami mengatakan mereka orang yang diberkati kerana mereka tabah menanggung kesengsaraan. Kamu telah mendengar kisah kesabaran Ayub, dan kamu tahu pada akhirnya Tuhan memberkatinya. Tuhan amat berbelas kasih dan penuh belas kasihan.</span>
</div>
<div class="p">
<span class="v-num v-12">12&nbsp;</span><span class="v JM5_12" data-id="JM5_12">Saudara-saudaraku, ini sangat penting-janganlah bersumpah ketika mengikat janji. Jangan bersumpah demi langit, bumi atau apa-apapun. Katakan ‘ya’ apabila maksudmu ya, dan ‘tidak’ apabila maksudmu tidak. Dengan demikian tidaklah kamu dihukum Allah.</span>
</div>
<div class="s1">Doa orang yang benar</div>
<div class="p">
<span class="v-num v-13">13&nbsp;</span><span class="v JM5_13" data-id="JM5_13">Adakah sesiapa di kalanganmu yang sedang mengalami kesusahan? Berdoalah. Adakah sesiapa yang sedang bergembira? Nyanyikanlah lagu pujian kepada Allah.</span>
<span class="v-num v-14">14&nbsp;</span><span class="v JM5_14" data-id="JM5_14">Adakah sesiapa yang sakit? Panggillah para tua-tua jemaah untuk mendoakannya dan menyapukan minyak padanya dengan nama Tuhan.</span>
<span class="v-num v-15">15&nbsp;</span><span class="v JM5_15" data-id="JM5_15">Doa yang dilafazkan dengan iman akan menyembuhkan orang sakit itu. Tuhan akan memulihkan kesihatannya, dan dosanya akan diampunkan.</span>
<span class="v-num v-16">16&nbsp;</span><span class="v JM5_16" data-id="JM5_16">Oleh itu, hendaklah kamu saling mengakui kesalahan serta mendoakan satu sama lain, supaya kamu disembuhkan. Doa orang yang benar mempunyai kuasa yang hebat.</span>
</div>
<div class="p">
<span class="v-num v-17">17&nbsp;</span><span class="v JM5_17" data-id="JM5_17">Ilyas seorang manusia biasa seperti kita. Dia berdoa bersungguh-sungguh supaya hujan tidak turun, maka selama tiga tahun setengah hujan tidak turun.</span>
<span class="v-num v-18">18&nbsp;</span><span class="v JM5_18" data-id="JM5_18">Selepas itu dia berdoa lagi, lalu langit menurunkan hujan mencurah-curah dan tanah mengeluarkan hasil.</span>
</div>
<div class="p">
<span class="v-num v-19">19&nbsp;</span><span class="v JM5_19" data-id="JM5_19">Saudara-saudaraku, jika seorang di kalanganmu sesat, lalu yang lain memimpinnya kembali kepada Allah,</span>
<span class="v-num v-20">20&nbsp;</span><span class="v JM5_20" data-id="JM5_20">ingatlah ayat ini: Sesiapa memimpin seorang yang berdosa kembali daripada jalan yang salah, maka dia menyelamatkan roh orang yang berdosa itu daripada kematian dan menutupi banyak dosa.</span>
</div>

</div>
<div class="footer"><div class="nav">
<a class="prev" href="JM4.html">&lt;</a>
<a class="home" href="index.html">=</a>
<a class="next" href="P11.html">&gt;</a>
</div></div>
</body>
</html>