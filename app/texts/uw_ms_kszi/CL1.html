<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Kolose 1 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="CL.html">Kitab Suci Zabur Injil</a><a class="location" href="CL.html">Kolose 1</a><a class="prev" href="PP4.html">&lt;</a>
<a class="home" href="index.html">=</a>
<a class="next" href="CL2.html">&gt;</a>
</div></div>
<div class="section chapter CL CL1 uw_ms_kszi ms" dir="ltr" lang="ms" data-id="CL1" data-nextid="CL2" data-previd="PP4">
<div class="mt">Kolose
</div>
<div class="c">1</div>
<div class="p">
<span class="v-num v-1">1&nbsp;</span><span class="v CL1_1" data-id="CL1_1">Daripada Paulus, rasul Isa al-Masih dengan kehendak Allah dan daripada saudara kita Timotius,
</span>
</div>
<div class="p">
<span class="v-num v-2">2&nbsp;</span><span class="v CL1_2" data-id="CL1_2">Kepada semua orang salih dan saudara-saudara yang beriman kepada al-Masih di Kolose:
</span>
</div>
<div class="p">
<span class="v CL1_2" data-id="CL1_2">Kasih kurnia dan sejahtera daripada Bapa kita Allah.
</span>
</div>
<div class="s1">Ucapan syukur dan doa
</div>
<div class="p">
<span class="v-num v-3">3&nbsp;</span><span class="v CL1_3" data-id="CL1_3">Kami mengucapkan syukur kepada Allah, Bapa Junjungan kita Isa al-Masih, dan kami sentiasa mendoakan kamu,
</span>
<span class="v-num v-4">4&nbsp;</span><span class="v CL1_4" data-id="CL1_4">sejak kami mendengar bahawa kamu beriman kepada Isa al-Masih dan mengasihi semua orang salih –
</span>
<span class="v-num v-5">5&nbsp;</span><span class="v CL1_5" data-id="CL1_5">kerana harapan yang ada bagimu di syurga, yang telah kamu dengar dalam kata kebenaran, iaitu Injil,
</span>
<span class="v-num v-6">6&nbsp;</span><span class="v CL1_6" data-id="CL1_6">yang telah datang kepadamu. Di seluruh dunia, Injil ini sedang membuahkan manfaat dan tersebar luas, seperti di kalanganmu sejak kamu mendengar dan mengetahui kasih kurnia Allah dalam segala kebenarannya.
</span>
<span class="v-num v-7">7&nbsp;</span><span class="v CL1_7" data-id="CL1_7">Kamu telah mendengar juga daripada teman sekerja kami yang dikasihi, Epafras, yang menjadi hamba al-Masih yang beriman bagi kami,
</span>
<span class="v-num v-8">8&nbsp;</span><span class="v CL1_8" data-id="CL1_8">yang juga telah menceritakan kepada kami kasihmu dalam Roh.
</span>
</div>
<div class="p">
<span class="v-num v-9">9&nbsp;</span><span class="v CL1_9" data-id="CL1_9">Oleh itu, sejak kami mendengarnya, kami juga tidak putus-putus mendoakan kamu, dan memohon supaya kamu dipenuhi pengetahuan tentang kehendak-Nya dalam segala kebijaksanaan dan pengertian rohani.
</span>
<span class="v-num v-10">10&nbsp;</span><span class="v CL1_10" data-id="CL1_10">Kami mendoakan demikian supaya hidupmu layak di hadapan Tuhan, dan kamu mendapat sepenuh keredaan-Nya dalam segala hal: membuahkan manfaat dalam setiap pekerjaan yang baik, bertambah-tambah mengenal Allah,
</span>
<span class="v-num v-11">11&nbsp;</span><span class="v CL1_11" data-id="CL1_11">diteguhkan dengan segala kekuatan berdasarkan kuasa-Nya yang mulia, yang mendatangkan kesabaran dan kebahagiaan.
</span>
<span class="v-num v-12">12&nbsp;</span><span class="v CL1_12" data-id="CL1_12">Kita mengucapkan syukur kepada Bapa kita yang telah melayakkan kita menerima sebahagian warisan orang yang salih dalam cahaya.
</span>
<span class="v-num v-13">13&nbsp;</span><span class="v CL1_13" data-id="CL1_13">Dia telah melepaskan kita daripada kuasa kegelapan dan memindahkan kita ke dalam kerajaan Putera yang dikasihi-Nya,
</span>
<span class="v-num v-14">14&nbsp;</span><span class="v CL1_14" data-id="CL1_14">melalui Dialah kita ditebus dan mendapat pengampunan dosa.
</span>
</div>
<div class="s1">Keulungan al-Masih
</div>
<div class="p">
<span class="v-num v-15">15&nbsp;</span><span class="v CL1_15" data-id="CL1_15">Dia adalah gambar Allah yang tidak kelihatan, Dialah anak sulung antara segala yang diciptakan.
</span>
<span class="v-num v-16">16&nbsp;</span><span class="v CL1_16" data-id="CL1_16">Kerana melalui Dia segala sesuatu diciptakan: yang wujud di bumi dan di syurga, yang kelihatan dan tidak kelihatan, baik semua roh yang berkuasa mahupun yang memerintah; segala-galanya telah dicipta melalui-Nya dan untuk-Nya.
</span>
<span class="v-num v-17">17&nbsp;</span><span class="v CL1_17" data-id="CL1_17">Dia terdahulu daripada segalanya, dan setiap yang wujud ada dalam-Nya.
</span>
<span class="v-num v-18">18&nbsp;</span><span class="v CL1_18" data-id="CL1_18">Dan Dia adalah kepala kepada tubuh iaitu jemaah; Dia adalah permulaan, anak sulung yang bangkit daripada kematian, supaya dalam segalanya Dialah yang terutama.
</span>
<span class="v-num v-19">19&nbsp;</span><span class="v CL1_19" data-id="CL1_19">Kerana Allah berkenan bahawa seluruh diri-Nya berada dalam Dia.
</span>
<span class="v-num v-20">20&nbsp;</span><span class="v CL1_20" data-id="CL1_20">Juga melalui Dia, Allah mendamaikan segalanya dengan diri-Nya, baik yang di bumi mahupun di syurga, dengan mengadakan perdamaian melalui pencurahan darah-Nya di atas salib.
</span>
</div>
<div class="p">
<span class="v-num v-21">21&nbsp;</span><span class="v CL1_21" data-id="CL1_21">Kamu dahulu tersisih daripada Allah dan merupakan seteru dalam pemikiranmu kerana perbuatanmu yang jahat.
</span>
<span class="v-num v-22">22&nbsp;</span><span class="v CL1_22" data-id="CL1_22">Akan tetapi, sekarang Allah telah mendamaikan kamu dengan diri-Nya melalui kematian tubuh-Nya, supaya Dia dapat memperhadapkan kamu sebagai orang suci, yang tidak bercela dan tidak bersalah di hadapan-Nya –
</span>
<span class="v-num v-23">23&nbsp;</span><span class="v CL1_23" data-id="CL1_23">jika kamu tetap beriman, mantap dan berdiri teguh, tidak berganjak daripada harapan Injil yang kamu dengar. Inilah Injil yang diajarkan kepada seluruh ciptaan di bawah langit, dan yang aku, Paulus, menjadi hambanya.
</span>
</div>
<div class="s1">Pengabdian Paulus untuk jemaah
</div>
<div class="p">
<span class="v-num v-24">24&nbsp;</span><span class="v CL1_24" data-id="CL1_24">Aku sekarang bersukacita atas penderitaanku untukmu, dan aku menyempurnakan dengan tubuhku apa yang kurang dalam kesengsaraan al-Masih, untuk tubuh-Nya yang suci, iaitu jemaah.
</span>
<span class="v-num v-25">25&nbsp;</span><span class="v CL1_25" data-id="CL1_25">Aku sudah dijadikan hamba jemaah, menurut amanat Allah yang telah diberikan kepadaku untuk kamu, bagi menyampaikan firman Allah dengan sepenuhnya –
</span>
<span class="v-num v-26">26&nbsp;</span><span class="v CL1_26" data-id="CL1_26">iaitu rahsia yang telah tersembunyi daripada segala zaman dan keturunan tetapi sekarang telah dinyatakan kepada orang salih-Nya.
</span>
<span class="v-num v-27">27&nbsp;</span><span class="v CL1_27" data-id="CL1_27">Kepada mereka Allah berkehendak supaya diberitahu betapa kayanya kemuliaan rahsia itu di kalangan orang bukan bani Israel, iaitu al-Masih dalam kamu, harapan untuk mendapat kemuliaan.
</span>
</div>
<div class="p">
<span class="v-num v-28">28&nbsp;</span><span class="v CL1_28" data-id="CL1_28">Al-Masihlah yang kami ajarkan. Kami menasihati dan mengajar setiap orang dengan sepenuh bijaksana, supaya dapat kami hadapkan setiap orang dalam keadaan sempurna dalam Isa al-Masih.
</span>
<span class="v-num v-29">29&nbsp;</span><span class="v CL1_29" data-id="CL1_29">Untuk tujuan inilah juga aku berusaha, berjuang dengan segala kekuatan kuasa-Nya yang bertindak hebat dalam diriku.
</span>
</div>

</div>
<div class="footer"><div class="nav">
<a class="prev" href="PP4.html">&lt;</a>
<a class="home" href="index.html">=</a>
<a class="next" href="CL2.html">&gt;</a>
</div></div>
</body>
</html>