<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 20 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 20</a><a class="prev" href="MT19.html">&lt;</a>
<a class="home" href="index.html">=</a>
<a class="next" href="MT21.html">&gt;</a>
</div></div>
<div class="section chapter MT MT20 uw_ms_kszi ms" dir="ltr" lang="ms" data-id="MT20" data-nextid="MT21" data-previd="MT19">
<div class="c">20</div>
<div class="s1">Ibarat tentang pekerja di ladang anggur</div>
<div class="p">
<span class="v-num v-1">1&nbsp;</span><span class="v MT20_1" data-id="MT20_1">‘Kerajaan syurga seperti ibarat ini. Seorang tuan punya ladang anggur keluar pada awal pagi untuk mengupah orang bekerja di ladangnya.</span>
<span class="v-num v-2">2&nbsp;</span><span class="v MT20_2" data-id="MT20_2">Dia bersetuju membayar upah yang biasa dibayar untuk bekerja sehari iaitu sekeping wang perak. Dia pun menyuruh mereka pergi ke ladang.</span>
</div>
<div class="p">
<span class="v-num v-3">3&nbsp;</span><span class="v MT20_3" data-id="MT20_3">‘Pada pukul sembilan pagi, tuan punya ladang itu keluar lagi lalu melihat beberapa orang lain berdiri-diri tanpa berbuat apa-apa di pasar.</span>
<span class="v-num v-4">4&nbsp;</span><span class="v MT20_4" data-id="MT20_4">Dia berkata kepada mereka, “Pergilah bekerja di ladang anggurku. Aku akan memberimu upah yang berpatutan.” ’</span>
<span class="v-num v-5">5&nbsp;</span><span class="v MT20_5" data-id="MT20_5">Mereka pun pergi.</span>
</div>
<div class="p">
<span class="v MT20_5" data-id="MT20_5">‘Pada pukul dua belas tengah hari dan pada pukul tiga petang, begitu jugalah yang terjadi.</span>
<span class="v-num v-6">6&nbsp;</span><span class="v MT20_6" data-id="MT20_6">Pada kira-kira pukul lima petang dia pergi lagi ke pasar dan melihat beberapa orang berdiri-diri tidak berbuat apa-apa. Dia menanya mereka, “Mengapa kamu membuang masa tidak membuat apa-apa kerja?”</span>
</div>
<div class="p">
<span class="v-num v-7">7&nbsp;</span><span class="v MT20_7" data-id="MT20_7">‘Mereka menjawab, “Tiada siapa mengupah kami bekerja.”</span>
</div>
<div class="p">
<span class="v MT20_7" data-id="MT20_7">‘Kalau begitu, pergilah bekerja di ladang anggurku,’ kata tuan punya ladang itu.</span>
</div>
<div class="p">
<span class="v-num v-8">8&nbsp;</span><span class="v MT20_8" data-id="MT20_8">‘Setelah hari petang, tuan punya ladang anggur itu berkata kepada ketua pekerja, “Panggillah pekerja-pekerja itu dan bayarlah upah masing-masing, mulai daripada pekerja yang datang terakhir hingga kepada pekerja yang datang awal sekali.”</span>
</div>
<div class="p">
<span class="v-num v-9">9&nbsp;</span><span class="v MT20_9" data-id="MT20_9">‘Mereka yang bekerja dari pukul lima petang menerima sekeping wang perak seorang.</span>
<span class="v-num v-10">10&nbsp;</span><span class="v MT20_10" data-id="MT20_10">Oleh itu mereka yang bekerja sejak pagi menjangka akan menerima bayaran yang lebih, tetapi mereka pun mendapat sekeping wang perak seorang.</span>
<span class="v-num v-11">11&nbsp;</span><span class="v MT20_11" data-id="MT20_11">Mereka pun mulalah bersungut kepada tuan punya ladang itu.</span>
<span class="v-num v-12">12&nbsp;</span><span class="v MT20_12" data-id="MT20_12">Mereka berkata, “Pekerja-pekerja yang bermula pada pukul lima itu cuma bekerja sejam sedangkan kami sehari suntuk dalam panas matahari. Tetapi tuan membayar kami dan mereka sama saja!”</span>
</div>
<div class="p">
<span class="v-num v-13">13&nbsp;</span><span class="v MT20_13" data-id="MT20_13">‘Tuan punya ladang itu menjawab kepada seorang daripada mereka, “Dengarlah, kawan, aku tidak menipumu. Bukankah kamu telah bersetuju bekerja dengan upah sekeping wang perak sehari?</span>
<span class="v-num v-14">14&nbsp;</span><span class="v MT20_14" data-id="MT20_14">Ambillah upahmu dan pulanglah. Aku memang hendak memberi pekerja yang datang terakhir itu upah yang sama.</span>
<span class="v-num v-15">15&nbsp;</span><span class="v MT20_15" data-id="MT20_15">Bukankah hakku berbuat sesuka hati dengan wangku sendiri? Mengapakah kamu busuk hati kerana aku bermurah hati?” ’</span>
</div>
<div class="p">
<span class="v-num v-16">16&nbsp;</span><span class="v MT20_16" data-id="MT20_16">Isa berkata lagi, ‘Begitulah, orang yang terakhir akan menjadi yang terdahulu, dan orang terdahulu akan menjadi yang terakhir.’</span>
</div>
<div class="s1">Isa memberitahu tentang kematian-Nya</div>
<div class="p">
<span class="v-num v-17">17&nbsp;</span><span class="v MT20_17" data-id="MT20_17">Ketika Isa sedang dalam perjalanan ke Baitulmaqdis, Dia mengajak kedua belas orang pengikut-Nya ke tepi dan berkata hanya kepada mereka:</span>
<span class="v-num v-18">18&nbsp;</span><span class="v MT20_18" data-id="MT20_18">‘Dengarlah, kita sekarang ke Baitulmaqdis. Di sana Putera Insan akan dikhianati dan diserahkan kepada ketua imam dan guru Taurat. Mereka akan menjatuhkan hukuman mati kepada-Nya.</span>
<span class="v-num v-19">19&nbsp;</span><span class="v MT20_19" data-id="MT20_19">Kemudian mereka akan menyerahkan-Nya kepada bangsa yang tidak mengenal Allah. Dia akan diejek, disebat dan disalib oleh mereka. Tetapi pada hari ketiga Dia akan dibangkitkan semula.’</span>
</div>
<div class="s1">Permintaan seorang ibu</div>
<div class="p">
<span class="v-num v-20">20&nbsp;</span><span class="v MT20_20" data-id="MT20_20">Setelah itu, isteri Zebedeus datang mendapatkan Isa dengan kedua-dua orang anaknya. Dia bersujud di hadapan Isa dan memohon sesuatu.</span>
</div>
<div class="p">
<span class="v-num v-21">21&nbsp;</span><span class="v MT20_21" data-id="MT20_21">‘Apakah permintaanmu?’ tanya Isa.</span>
</div>
<div class="p">
<span class="v MT20_21" data-id="MT20_21">Ibu itu menjawab, ‘Junjungan berjanjilah bahawa apabila Engkau menjadi raja, kedua-dua orang anakku itu akan duduk di kiri kanan-Mu.’</span>
</div>
<div class="p">
<span class="v-num v-22">22&nbsp;</span><span class="v MT20_22" data-id="MT20_22">Isa berkata kepada kedua-dua orang anak lelaki ibu itu, ‘Kamu tidak tahu apa yang kamu minta itu. Sanggupkah kamu minum dari cawan penderitaan yang akan Kuminum?’</span>
</div>
<div class="p">
<span class="v MT20_22" data-id="MT20_22">‘Sanggup,’ jawab mereka.</span>
</div>
<div class="p">
<span class="v-num v-23">23&nbsp;</span><span class="v MT20_23" data-id="MT20_23">Isa berkata kepada mereka, ‘Memang kamu akan minum dari cawan-Ku dan diimadkan secara Aku diimadkan. Tetapi Aku tidak berhak menentukan siapa yang akan duduk di kiri kanan-Ku kerana tempat itu milik mereka yang telah ditentukan oleh Bapa-Ku.’</span>
</div>
<div class="p">
<span class="v-num v-24">24&nbsp;</span><span class="v MT20_24" data-id="MT20_24">Apabila sepuluh pengikut Isa yang lain mendengar perkara itu, mereka marah kepada dua saudara itu.</span>
<span class="v-num v-25">25&nbsp;</span><span class="v MT20_25" data-id="MT20_25">Oleh yang demikian, Isa memanggil mereka semua lalu berkata, ‘Kamu tahu bahawa di kalangan bangsa yang tidak mengenal Allah, orang yang berkuasa menindas rakyat, dan pegawai besar mereka mempunyai kuasa terhadap mereka.</span>
<span class="v-num v-26">26&nbsp;</span><span class="v MT20_26" data-id="MT20_26">Tetapi di kalanganmu bukan begitu. Sebaliknya, jika seorang daripadamu ingin menjadi orang besar, dia mestilah melayan yang lain.</span>
<span class="v-num v-27">27&nbsp;</span><span class="v MT20_27" data-id="MT20_27">Sekiranya seorang daripadamu hendak menjadi orang yang pertama, dia haruslah menjadi hamba kepada orang lain.</span>
<span class="v-num v-28">28&nbsp;</span><span class="v MT20_28" data-id="MT20_28">Demikianlah Putera Insan: Dia datang bukan untuk dilayan, tetapi untuk melayan, serta menyerahkan nyawa-Nya untuk menjadi tebusan bagi umat manusia.’</span>
</div>
<div class="s1">Isa menyembuhkan dua orang buta</div>
<div class="p">
<span class="v-num v-29">29&nbsp;</span><span class="v MT20_29" data-id="MT20_29">Isa meninggalkan Yerikho bersama para pengikut-Nya. Ramai orang mengikut mereka.</span>
<span class="v-num v-30">30&nbsp;</span><span class="v MT20_30" data-id="MT20_30">Dua orang buta yang duduk di tepi jalan mendengar bahawa Isa lalu di situ lalu berseru, ‘Wahai Junjungan, Anak Daud, kasihanilah kami!’</span>
</div>
<div class="p">
<span class="v-num v-31">31&nbsp;</span><span class="v MT20_31" data-id="MT20_31">Orang ramai memarahi mereka dan menyuruh mereka diam. Tetapi mereka berseru lebih lantang lagi, ‘Wahai Junjungan, Anak Daud, kasihanilah kami!’</span>
</div>
<div class="p">
<span class="v-num v-32">32&nbsp;</span><span class="v MT20_32" data-id="MT20_32">Isa berhenti lalu memanggil mereka dan bertanya, ‘Apakah yang kamu mahu Kulakukan untukmu?’</span>
</div>
<div class="p">
<span class="v-num v-33">33&nbsp;</span><span class="v MT20_33" data-id="MT20_33">Mereka menjawab, ‘Junjungan, kami ingin melihat!’</span>
</div>
<div class="p">
<span class="v-num v-34">34&nbsp;</span><span class="v MT20_34" data-id="MT20_34">Isa mengasihani mereka. Dia menyentuh mereka, dan dengan serta-merta mereka dapat melihat, lalu mereka pun mengikut-Nya.</span>
</div>

</div>
<div class="footer"><div class="nav">
<a class="prev" href="MT19.html">&lt;</a>
<a class="home" href="index.html">=</a>
<a class="next" href="MT21.html">&gt;</a>
</div></div>
</body>
</html>