<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Thessalonians 5 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="H1.html">Kitab Suci Zabur Injil</a><a class="location" href="H1.html">1 Thessalonians 5</a><a class="prev" href="H14.html">&lt;</a>
<a class="home" href="index.html">=</a>
<a class="next" href="H21.html">&gt;</a>
</div></div>
<div class="section chapter H1 H15 uw_ms_kszi ms" dir="ltr" lang="ms" data-id="H15" data-nextid="H21" data-previd="H14">
<div class="c">5</div>
<div class="p">
<span class="v-num v-1">1&nbsp;</span><span class="v H15_1" data-id="H15_1">Saudara-saudara, soal tentang masa dan detiknya tidaklah perlu kami tulis kepadamu.</span>
<span class="v-num v-2">2&nbsp;</span><span class="v H15_2" data-id="H15_2">Kamu cukup mengetahui hari kedatangan Tuhan akan tiba seperti datangnya pencuri pada malam hari.</span>
<span class="v-num v-3">3&nbsp;</span><span class="v H15_3" data-id="H15_3">Ketika orang berkata, â€˜Segalanya aman tenteram,â€™ maka ketika itulah mereka akan ditimpa kebinasaan dalam sekelip mata dan tiada siapapun dapat melepaskan diri. Berlakunya kelak dengan mengejut, seperti rasa sakit perempuan yang akan melahirkan anak.</span>
</div>
<div class="p">
<span class="v-num v-4">4&nbsp;</span><span class="v H15_4" data-id="H15_4">Tetapi, saudara-saudara, kamu tidak hidup dalam kegelapan. Hari itu tidak seharusnya mengejutkan kamu seperti datangnya pencuri.</span>
<span class="v-num v-5">5&nbsp;</span><span class="v H15_5" data-id="H15_5">Kamu semua anak cahaya, anak siang. Kita bukanlah makhluk malam atau kegelapan.</span>
<span class="v-num v-6">6&nbsp;</span><span class="v H15_6" data-id="H15_6">Oleh yang demikian, janganlah kita tidur seperti orang lain. Marilah kita berjaga dan berkeadaan siuman.</span>
<span class="v-num v-7">7&nbsp;</span><span class="v H15_7" data-id="H15_7">Orang yang tidur, tidur pada waktu malam. Orang yang mabuk, mabuk pada waktu malam.</span>
<span class="v-num v-8">8&nbsp;</span><span class="v H15_8" data-id="H15_8">Tetapi kita anak-anak siang, hendaklah sentiasa waras dan waspada. Jadikan iman dan kasih perisai dada kita, serta harapan diselamatkan sebagai topi besi pelindung kepala.</span>
<span class="v-num v-9">9&nbsp;</span><span class="v H15_9" data-id="H15_9">Allah memilih kita bukannya untuk menanggung kemurkaan-Nya, tetapi untuk diselamatkan melalui Junjungan kita Isa al-Masih.</span>
<span class="v-num v-10">10&nbsp;</span><span class="v H15_10" data-id="H15_10">Isa telah mati untuk kita supaya kita dapat hidup bersama-Nya sewaktu Dia datang nanti, sama ada kita terjaga atau tertidur mati pada masa itu.</span>
<span class="v-num v-11">11&nbsp;</span><span class="v H15_11" data-id="H15_11">Oleh yang demikian, hendaklah kamu saling menggalakkan dan meneguhkan, sebagaimana yang kamu lakukan sekarang.</span>
</div>
<div class="s1">Petunjuk-petunjuk akhir</div>
<div class="p">
<span class="v-num v-12">12&nbsp;</span><span class="v H15_12" data-id="H15_12">Saudara-saudaraku, kami menyeru kamu supaya menghormati orang yang berjerih payah di kalanganmu, membimbing dan menasihatimu dalam kehidupanmu dalam Tuhan.</span>
<span class="v-num v-13">13&nbsp;</span><span class="v H15_13" data-id="H15_13">Layanilah mereka dengan sepenuh hormat dan kasihilah mereka kerana segala yang diusahakan oleh mereka. Hiduplah bersama-sama dalam aman damai.</span>
<span class="v-num v-14">14&nbsp;</span><span class="v H15_14" data-id="H15_14">Saudara-saudaraku, kami menyeru kamu, berilah amaran kepada orang yang melanggar peraturan, tetapkan hati orang yang takut, tolong orang yang lemah, dan bersabar terhadap semua.</span>
<span class="v-num v-15">15&nbsp;</span><span class="v H15_15" data-id="H15_15">Pastikan jangan sesiapa membalas kejahatan dengan kejahatan. Berusahalah ke arah kebaikan bagi dirimu dan semua orang.</span>
</div>
<div class="p">
<span class="v-num v-16">16&nbsp;</span><span class="v H15_16" data-id="H15_16">Bersukacitalah sentiasa.</span>
<span class="v-num v-17">17&nbsp;</span><span class="v H15_17" data-id="H15_17">Berdoalah sepanjang masa.</span>
<span class="v-num v-18">18&nbsp;</span><span class="v H15_18" data-id="H15_18">Bersyukurlah dalam segala keadaan kerana inilah yang dikehendaki Allah daripadamu dalam Isa al-Masih.</span>
</div>
<div class="p">
<span class="v-num v-19">19&nbsp;</span><span class="v H15_19" data-id="H15_19">Janganlah padamkan kemarakan api Roh Suci.</span>
<span class="v-num v-20">20&nbsp;</span><span class="v H15_20" data-id="H15_20">Janganlah hinakan nubuat.</span>
<span class="v-num v-21">21&nbsp;</span><span class="v H15_21" data-id="H15_21">Uji setiap perkara. Berpegang teguh kepada yang baik.</span>
<span class="v-num v-22">22&nbsp;</span><span class="v H15_22" data-id="H15_22">Jauhilah segala bentuk kejahatan.</span>
</div>
<div class="p">
<span class="v-num v-23">23&nbsp;</span><span class="v H15_23" data-id="H15_23">Semoga Allah damai sejahtera menyucikanmu dengan sempurna dan memelihara roh, jiwa dan jasadmu, agar tidak ada cacat cela ketika Junjungan kita Isa al-Masih datang kembali.</span>
<span class="v-num v-24">24&nbsp;</span><span class="v H15_24" data-id="H15_24">Dia yang memanggil kamu itu setia, dan Dia akan melakukannya.</span>
</div>
<div class="b">&nbsp;</div>
<div class="m">
<span class="v-num v-25">25&nbsp;</span><span class="v H15_25" data-id="H15_25">Saudara-saudara, doakanlah kami.</span>
<span class="v-num v-26">26&nbsp;</span><span class="v H15_26" data-id="H15_26">Bersalamanlah dengan mesra apabila bertemu saudara-saudara seiman.</span>
<span class="v-num v-27">27&nbsp;</span><span class="v H15_27" data-id="H15_27">Dengan nama Junjungan aku menyeru kamu supaya membacakan surat ini kepada semua saudara seiman.</span>
</div>
<div class="p">
<span class="v-num v-28">28&nbsp;</span><span class="v H15_28" data-id="H15_28">Semoga kasih kurnia Junjungan kita Isa al-Masih menyertai kamu.</span>
</div>

</div>
<div class="footer"><div class="nav">
<a class="prev" href="H14.html">&lt;</a>
<a class="home" href="index.html">=</a>
<a class="next" href="H21.html">&gt;</a>
</div></div>
</body>
</html>