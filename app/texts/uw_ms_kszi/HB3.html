<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Hebrews 3 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="HB.html">Kitab Suci Zabur Injil</a><a class="location" href="HB.html">Hebrews 3</a><a class="prev" href="HB2.html">&lt;</a>
<a class="home" href="index.html">=</a>
<a class="next" href="HB4.html">&gt;</a>
</div></div>
<div class="section chapter HB HB3 uw_ms_kszi ms" dir="ltr" lang="ms" data-id="HB3" data-nextid="HB4" data-previd="HB2">
<div class="c">3</div>
<div class="s1">Isa lebih tinggi daripada Musa</div>
<div class="m">
<span class="v-num v-1">1&nbsp;</span><span class="v HB3_1" data-id="HB3_1">Dengan demikian, saudara-saudara yang salih, yang juga mendapat panggilan dari syurga, fikirkanlah Rasul dan Imam Besar yang kita akui, Isa al-Masih.</span>
<span class="v-num v-2">2&nbsp;</span><span class="v HB3_2" data-id="HB3_2">Dia setia kepada Allah yang melantik-Nya, sebagaimana Musa juga setia dalam seisi rumah Allah.</span>
<span class="v-num v-3">3&nbsp;</span><span class="v HB3_3" data-id="HB3_3">Dia dikira layak menerima lebih banyak kemuliaan daripada Musa, sebagaimana pembina rumah lebih dimuliakan daripada rumah.</span>
<span class="v-num v-4">4&nbsp;</span><span class="v HB3_4" data-id="HB3_4">Setiap rumah ada pembinanya, tetapi Dia yang membina segalanya ialah Allah.</span>
<span class="v-num v-5">5&nbsp;</span><span class="v HB3_5" data-id="HB3_5">Musa memang setia dalam seisi rumah Allah sebagai seorang khadam, untuk kesaksian terhadap segala perkara yang akan dikatakan kemudian.</span>
<span class="v-num v-6">6&nbsp;</span><span class="v HB3_6" data-id="HB3_6">Tetapi al-Masih setia sebagai Putera ke atas seisi rumah-Nya. Kita adalah isi rumah-Nya jika kita berpegang teguh kepada kebahagiaan harapan ini hingga ke akhir.</span>
</div>
<div class="s1">Amaran terhadap murtad</div>
<div class="p">
<span class="v-num v-7">7&nbsp;</span><span class="v HB3_7" data-id="HB3_7">Oleh itu, sebagaimana dikatakan oleh Roh Suci:</span>
</div>
<div class="b">&nbsp;</div>
<div class="q1">
<span class="v HB3_7" data-id="HB3_7">‘Hari ini, jika kamu mendengar suara-Nya,</span>
</div>
<div class="q2">
<span class="v-num v-8">8&nbsp;</span><span class="v HB3_8" data-id="HB3_8">Jangan keraskan hatimu seperti</span>
</div>
<div class="q2">
<span class="v HB3_8" data-id="HB3_8">dalam pemberontakan dahulu</span>
</div>
<div class="q2">
<span class="v HB3_8" data-id="HB3_8">pada masa cubaan di gurun,</span>
</div>
<div class="q1">
<span class="v-num v-9">9&nbsp;</span><span class="v HB3_9" data-id="HB3_9">Ketika nenek moyangmu menguji-Ku, menduga-Ku,</span>
</div>
<div class="q2">
<span class="v HB3_9" data-id="HB3_9">meskipun mereka telah melihat perbuatan-Ku selama empat</span>
</div>
<div class="q2">
<span class="v HB3_9" data-id="HB3_9">puluh tahun.</span>
</div>
<div class="q1">
<span class="v-num v-10">10&nbsp;</span><span class="v HB3_10" data-id="HB3_10">Oleh itu Aku murka dengan keturunan itu,</span>
</div>
<div class="q2">
<span class="v HB3_10" data-id="HB3_10">dan Aku berkata, “Hati mereka sentiasa sesat, dan mereka tidak</span>
</div>
<div class="q2">
<span class="v HB3_10" data-id="HB3_10">mengenal jalan-Ku.”</span>
</div>
<div class="q1">
<span class="v-num v-11">11&nbsp;</span><span class="v HB3_11" data-id="HB3_11">Maka Aku bersumpah dalam</span>
</div>
<div class="q2">
<span class="v HB3_11" data-id="HB3_11">kemurkaan-Ku,</span>
</div>
<div class="q2">
<span class="v HB3_11" data-id="HB3_11">“Mereka tidak akan masuk ke</span>
</div>
<div class="q2">
<span class="v HB3_11" data-id="HB3_11">dalam rehat-Ku.” ’</span>
</div>
<div class="b">&nbsp;</div>
<div class="m">
<span class="v-num v-12">12&nbsp;</span><span class="v HB3_12" data-id="HB3_12">Awaslah, saudara-saudara, jangan ada dalam diri seorang pun daripadamu hati durjana yang tidak beriman lalu berpaling daripada Allah yang hidup.</span>
<span class="v-num v-13">13&nbsp;</span><span class="v HB3_13" data-id="HB3_13">Nasihatilah sesama sendiri setiap hari, selagi masih disebut ‘Hari ini’, jangan sampai sesiapa di antaramu menjadi keras hatinya akibat dosa yang memperdaya.</span>
<span class="v-num v-14">14&nbsp;</span><span class="v HB3_14" data-id="HB3_14">Kita telah menyertai al-Masih jika kita berpegang kepada keyakinan kita yang kita miliki dari mula-mulanya hingga ke akhir,</span>
<span class="v-num v-15">15&nbsp;</span><span class="v HB3_15" data-id="HB3_15">seperti mana dikatakan:</span>
</div>
<div class="b">&nbsp;</div>
<div class="q1">
<span class="v HB3_15" data-id="HB3_15">‘Hari ini, jika kamu mendengar suara-Nya,</span>
</div>
<div class="q2">
<span class="v HB3_15" data-id="HB3_15">Jangan keraskan hatimu</span>
</div>
<div class="q2">
<span class="v HB3_15" data-id="HB3_15">seperti dalam pemberontakan dahulu.’</span>
</div>
<div class="b">&nbsp;</div>
<div class="m">
<span class="v-num v-16">16&nbsp;</span><span class="v HB3_16" data-id="HB3_16">Siapa yang memberontak setelah mendengar? Bukankah semua mereka yang telah dibawa oleh Musa keluar dari Mesir?</span>
<span class="v-num v-17">17&nbsp;</span><span class="v HB3_17" data-id="HB3_17">Dengan siapakah Allah murka empat puluh tahun? Bukankah dengan mereka yang melakukan dosa, yang bergelimpangan mayatnya di gurun?</span>
<span class="v-num v-18">18&nbsp;</span><span class="v HB3_18" data-id="HB3_18">Dan kepada siapakah Allah bersumpah bahawa mereka tidak akan masuk ke dalam rehat-Nya? Tak lain tak bukan kepada mereka yang tidak taat.</span>
<span class="v-num v-19">19&nbsp;</span><span class="v HB3_19" data-id="HB3_19">Oleh itu nyatalah kepada kita bahawa mereka tidak dapat masuk kerana tidak beriman.</span>
</div>

</div>
<div class="footer"><div class="nav">
<a class="prev" href="HB2.html">&lt;</a>
<a class="home" href="index.html">=</a>
<a class="next" href="HB4.html">&gt;</a>
</div></div>
</body>
</html>