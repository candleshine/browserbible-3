<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Revelation 12 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Kitab Suci Zabur Injil</a><a class="location" href="RV.html">Revelation 12</a><a class="prev" href="RV11.html">&lt;</a>
<a class="home" href="index.html">=</a>
<a class="next" href="RV13.html">&gt;</a>
</div></div>
<div class="section chapter RV RV12 uw_ms_kszi ms" dir="ltr" lang="ms" data-id="RV12" data-nextid="RV13" data-previd="RV11">
<div class="c">12</div>
<div class="s1">Perempuan dan naga</div>
<div class="m">
<span class="v-num v-1">1&nbsp;</span><span class="v RV12_1" data-id="RV12_1">Suatu alamat besar kelihatan di langit: Seorang perempuan yang berpakaian matahari, bulan di bawah kakinya dan dua belas bintang terkalung menghiasi kepalanya. </span>
<span class="v-num v-2">2&nbsp;</span><span class="v RV12_2" data-id="RV12_2">Dia sedang hamil dan sudah sampai waktunya untuk melahirkan anak, maka dia berteriak kesakitan. </span>
<span class="v-num v-3">3&nbsp;</span><span class="v RV12_3" data-id="RV12_3">Lantas suatu alamat muncul di langit: seekor naga merah yang amat besar, berkepala tujuh bertanduk sepuluh, setiap kepalanya bermahkota. </span>
<span class="v-num v-4">4&nbsp;</span><span class="v RV12_4" data-id="RV12_4">Naga itu mengheret sepertiga bintang di langit dengan ekornya dan menghumbankannya ke bumi. Ia menunggu di hadapan perempuan yang hendak bersalin untuk menelan anaknya sebaik-baik dia lahir. </span>
<span class="v-num v-5">5&nbsp;</span><span class="v RV12_5" data-id="RV12_5">Kemudian perempuan itu melahirkan seorang anak lelaki yang akan memerintah segala bangsa dengan perkasa. Dan anak itu dibawa ke hadirat Allah dan takhta-Nya. </span>
<span class="v-num v-6">6&nbsp;</span><span class="v RV12_6" data-id="RV12_6">Perempuan itu lari ke gurun, ke tempat yang memang ditentukan Allah untuknya. Dia dijaga di situ selama seribu dua ratus enam puluh hari.</span>
</div>
<div class="s1">Naga dikalahkan</div>
<div class="p">
<span class="v-num v-7">7&nbsp;</span><span class="v RV12_7" data-id="RV12_7">Kemudian perang tercetus di syurga. Mikail dengan malaikat-malaikatnya berperang dengan naga dan malaikat-malaikatnya. </span>
<span class="v-num v-8">8&nbsp;</span><span class="v RV12_8" data-id="RV12_8">Naga itu tewas dalam peperangan. Ia dan malaikat-malaikatnya tidak dibenarkan tinggal di syurga lagi. </span>
<span class="v-num v-9">9&nbsp;</span><span class="v RV12_9" data-id="RV12_9">Dengan demikian tersingkirlah naga besar itu, ular purba yang bernama Iblis atau Syaitan, yang memperdaya umat manusia. Ia dan semua malaikatnya dibuang ke bumi.</span>
</div>
<div class="s1">Nyanyian kemenangan</div>
<div class="p">
<span class="v-num v-10">10&nbsp;</span><span class="v RV12_10" data-id="RV12_10">Kemudian aku mendengar suara lantang berkata di syurga, </span>
</div>
<div class="b">&nbsp;</div>
<div class="q1">
<span class="v RV12_10" data-id="RV12_10">â€˜Sekarang penyelamatan, kekuatan, kerajaan</span>
</div>
<div class="q2">
<span class="v RV12_10" data-id="RV12_10">Allah Tuhan kita, </span>
</div>
<div class="q2">
<span class="v RV12_10" data-id="RV12_10">dan kuasa al-Masih-Nya telah tiba; </span>
</div>
<div class="q1">
<span class="v RV12_10" data-id="RV12_10">kerana penuduh saudara-saudara kita, </span>
</div>
<div class="q2">
<span class="v RV12_10" data-id="RV12_10">yang telah menuduh mereka siang</span>
</div>
<div class="q2">
<span class="v RV12_10" data-id="RV12_10">malam di hadapan Allah Tuhan kita </span>
</div>
<div class="q2">
<span class="v RV12_10" data-id="RV12_10">telah disingkirkan.</span>
</div>
<div class="q1">
<span class="v-num v-11">11&nbsp;</span><span class="v RV12_11" data-id="RV12_11">Mereka telah menumpaskannya dengan</span>
</div>
<div class="q2">
<span class="v RV12_11" data-id="RV12_11">darah Anak Domba </span>
</div>
<div class="q2">
<span class="v RV12_11" data-id="RV12_11">dan dengan kata-kata kesaksian mereka, </span>
</div>
<div class="q2">
<span class="v RV12_11" data-id="RV12_11">dan mereka tidak menyayangi nyawa</span>
</div>
<div class="q2">
<span class="v RV12_11" data-id="RV12_11">sendiri hingga mati.</span>
</div>
<div class="q1">
<span class="v-num v-12">12&nbsp;</span><span class="v RV12_12" data-id="RV12_12">Oleh itu bergembiralah wahai syurga </span>
</div>
<div class="q2">
<span class="v RV12_12" data-id="RV12_12">dan kamu semua yang tinggal </span>
</div>
<div class="q2">
<span class="v RV12_12" data-id="RV12_12">di dalamnya! </span>
</div>
<div class="q1">
<span class="v RV12_12" data-id="RV12_12">Tetapi malanglah penduduk bumi dan laut! </span>
</div>
<div class="q2">
<span class="v RV12_12" data-id="RV12_12">Iblis telah turun kepadamu, </span>
</div>
<div class="q1">
<span class="v RV12_12" data-id="RV12_12">dalam keadaan sangat berang, </span>
</div>
<div class="q2">
<span class="v RV12_12" data-id="RV12_12">kerana ia tahu masanya sudah singkat.â€™</span>
</div>
<div class="s1">Naga memburu perempuan</div>
<div class="p">
<span class="v-num v-13">13&nbsp;</span><span class="v RV12_13" data-id="RV12_13">Apabila naga itu sedar ia telah dibuang ke bumi, ia pun menganiayai perempuan yang melahirkan anak lelaki itu. </span>
<span class="v-num v-14">14&nbsp;</span><span class="v RV12_14" data-id="RV12_14">Tetapi perempuan itu diberi sepasang sayap helang besar untuk terbang ke tempatnya di gurun. Di situ dia dijaga selama tiga tahun setengah jauh dari mata naga itu. </span>
<span class="v-num v-15">15&nbsp;</span><span class="v RV12_15" data-id="RV12_15">Naga itu menyemburkan air dari mulutnya seperti air bah untuk menghanyutkan perempuan itu. </span>
<span class="v-num v-16">16&nbsp;</span><span class="v RV12_16" data-id="RV12_16">Tetapi bumi membantu perempuan itu dengan membuka mulutnya dan menelan air bah yang disemburkan oleh naga itu. </span>
<span class="v-num v-17">17&nbsp;</span><span class="v RV12_17" data-id="RV12_17">Naga itu amat marah terhadap perempuan itu lalu pergi memerangi anak-anaknya yang lain, yang taat kepada perintah Allah dan mempunyai kesaksian Isa al-Masih.</span>
</div>

</div>
<div class="footer"><div class="nav">
<a class="prev" href="RV11.html">&lt;</a>
<a class="home" href="index.html">=</a>
<a class="next" href="RV13.html">&gt;</a>
</div></div>
</body>
</html>