<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Romans 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Kitab Suci Zabur Injil</a><a class="location" href="RM.html">Romans 2</a><a class="prev" href="RM1.html">&lt;</a>
<a class="home" href="index.html">=</a>
<a class="next" href="RM3.html">&gt;</a>
</div></div>
<div class="section chapter RM RM2 uw_ms_kszi ms" dir="ltr" lang="ms" data-id="RM2" data-nextid="RM3" data-previd="RM1">
<div class="c">2</div>
<div class="s1">Hukuman Allah yang adil</div>
<div class="p">
<span class="v-num v-1">1&nbsp;</span><span class="v RM2_1" data-id="RM2_1">Oleh itu kamu tidak boleh berdalih hai manusia, walau siapapun kamu, apabila kamu menghakimi orang. Pada waktu kamu hakimi orang lain, kamu juga menjatuhkan hukuman kepada dirimu sendiri; kerana kamu yang menghakimi juga melakukan perkara yang sama.</span>
<span class="v-num v-2">2&nbsp;</span><span class="v RM2_2" data-id="RM2_2">Tetapi kita tahu bahawa hukuman Allah berdasarkan kebenaran dan dijatuhkan ke atas mereka yang mengamalkan perkara demikian.</span>
<span class="v-num v-3">3&nbsp;</span><span class="v RM2_3" data-id="RM2_3">Wahai manusia, apabila kamu menghakimi orang yang mengamalkan perkara demikian sedangkan kamu sendiri melakukannya juga, adakah kamu sangka kamu akan terlepas daripada hukuman Allah?</span>
<span class="v-num v-4">4&nbsp;</span><span class="v RM2_4" data-id="RM2_4">Atau adakah kamu memperkecil kebaikan, kemurahan serta kesabaran Allah yang amat besar, dan tidak tahu bahawa kebaikan Allah membawamu ke pintu taubat?</span>
</div>
<div class="p">
<span class="v-num v-5">5&nbsp;</span><span class="v RM2_5" data-id="RM2_5">Dengan hati batumu yang tidak bertaubat, kamu mengumpul musibah kemurkaan Allah yang akan menimpamu pada hari kemurkaan dan ternyatanya hukuman Allah yang adil.</span>
<span class="v-num v-6">6&nbsp;</span><span class="v RM2_6" data-id="RM2_6">Allah akan ‘membalas kepada setiap orang setimpal dengan perbuatannya’.</span>
<span class="v-num v-7">7&nbsp;</span><span class="v RM2_7" data-id="RM2_7">Bagi mereka yang terus berbuat baik dengan sabar demi mendapatkan kemuliaan, kehormatan dan keabadian, Dia akan memberikan hidup yang kekal;</span>
<span class="v-num v-8">8&nbsp;</span><span class="v RM2_8" data-id="RM2_8">manakala bagi mereka yang mementingkan diri dan tidak taat akan kebenaran tetapi menjunjung kedurjanaan, maka kemarahan dan kemurkaan Allah akan menimpa mereka.</span>
<span class="v-num v-9">9&nbsp;</span><span class="v RM2_9" data-id="RM2_9">Kesusahan dan kesengsaraan akan menimpa diri setiap orang yang melakukan kedurjanaan: mula-mula kepada orang Yahudi, kemudian kepada orang bukan bani Israel juga;</span>
<span class="v-num v-10">10&nbsp;</span><span class="v RM2_10" data-id="RM2_10">tetapi kemuliaan, kehormatan dan kesejahteraan akan dicurahkan kepada setiap orang yang berbuat baik: mula-mula orang Yahudi, kemudian bangsa asing juga.</span>
<span class="v-num v-11">11&nbsp;</span><span class="v RM2_11" data-id="RM2_11">Allah tidak menghakimi berat sebelah.</span>
</div>
<div class="p">
<span class="v-num v-12">12&nbsp;</span><span class="v RM2_12" data-id="RM2_12">Sekalian yang telah melakukan dosa tanpa mengenal hukum Taurat akan binasa tanpa hukum Taurat. Sekalian yang melakukan dosa sedangkan mereka mengenal hukum Taurat akan dihakimi menurut hukum Taurat.</span>
<span class="v-num v-13">13&nbsp;</span><span class="v RM2_13" data-id="RM2_13">Ini kerana orang yang benar di sisi Allah bukanlah mereka yang mendengar hukum Taurat, tetapi mereka yang mengamalkan ajarannya.</span>
<span class="v-num v-14">14&nbsp;</span><span class="v RM2_14" data-id="RM2_14">Apabila orang bukan bani Israel, yang tidak mempunyai hukum Taurat, secara tabii melakukan perkara-perkara yang terkandung di dalam hukum Taurat, maka mereka ini adalah hukum bagi diri mereka sendiri.</span>
<span class="v-num v-15">15&nbsp;</span><span class="v RM2_15" data-id="RM2_15">Hukum itu tersurat di hati mereka dan hati nurani mereka juga naik saksi. Fikiran mereka menuduh atau membela mereka,</span>
<span class="v-num v-16">16&nbsp;</span><span class="v RM2_16" data-id="RM2_16">pada hari Allah menghakimi segala rahsia manusia melalui Isa al-Masih, menurut Injil yang kuberitakan.</span>
</div>
<div class="s1">Orang Yahudi dan Taurat Musa</div>
<div class="p">
<span class="v-num v-17">17&nbsp;</span><span class="v RM2_17" data-id="RM2_17">Kamu memanggil dirimu orang Yahudi, dan bergantung kepada hukum Taurat serta berbangga kerana hubunganmu dengan Allah.</span>
<span class="v-num v-18">18&nbsp;</span><span class="v RM2_18" data-id="RM2_18">Kamu mengetahui kehendak-Nya, dan menyokong segala yang baik, kerana kamu telah diajarkan hukum Taurat.</span>
<span class="v-num v-19">19&nbsp;</span><span class="v RM2_19" data-id="RM2_19">Kamu yakin bahawa kamulah yang memimpin orang buta, yang menerangi orang dalam kegelapan,</span>
<span class="v-num v-20">20&nbsp;</span><span class="v RM2_20" data-id="RM2_20">yang mengajar orang bodoh, yang mengasuh anak kecil, kerana kamu mempunyai garis-garis ilmu dan kebenaran dalam hukum Taurat.</span>
<span class="v-num v-21">21&nbsp;</span><span class="v RM2_21" data-id="RM2_21">Dengan demikian, kamu yang mengajar orang lain, tidakkah kamu mengajar diri sendiri? Kamu yang berkhutbah melarang orang mencuri, adakah kamu sendiri mencuri?</span>
<span class="v-num v-22">22&nbsp;</span><span class="v RM2_22" data-id="RM2_22">Kamu yang berkata, ‘Jangan berzina,’ adakah kamu melakukan zina? Kamu yang membenci berhala, adakah kamu merompak tempat ibadat?</span>
<span class="v-num v-23">23&nbsp;</span><span class="v RM2_23" data-id="RM2_23">Kamu yang berbangga dengan hukum Taurat, adakah kamu menghina Allah dengan melanggar hukum itu?</span>
<span class="v-num v-24">24&nbsp;</span><span class="v RM2_24" data-id="RM2_24">‘Nama Allah dikufuri di kalangan orang bukan bani Israel akibat perbuatanmu’ – demikianlah yang telah tersurat.</span>
</div>
<div class="p">
<span class="v-num v-25">25&nbsp;</span><span class="v RM2_25" data-id="RM2_25">Persunatan memang bermanfaat jika kamu taat akan hukum Taurat; tetapi sekiranya kamu melanggar hukum Taurat, batallah persunatan itu.</span>
<span class="v-num v-26">26&nbsp;</span><span class="v RM2_26" data-id="RM2_26">Oleh yang demikian, jika seorang yang tidak bersunat mengamalkan perkara-perkara yang baik dalam hukum Taurat, tidakkah dia dikira sebagai telah bersunat?</span>
<span class="v-num v-27">27&nbsp;</span><span class="v RM2_27" data-id="RM2_27">Jika orang tidak bersunat mematuhi hukum Taurat, tidakkah dia menghakimi kamu kerana walaupun kamu mempunyai hukum bertulis dan persunatan namun kamu melanggar hukum itu?</span>
</div>
<div class="p">
<span class="v-num v-28">28&nbsp;</span><span class="v RM2_28" data-id="RM2_28">Seseorang dikira Yahudi bukanlah berasaskan keadaan lahiriah; dan persunatan bukanlah bergantung pada keadaan jasmani.</span>
<span class="v-num v-29">29&nbsp;</span><span class="v RM2_29" data-id="RM2_29">Seseorang dikira orang Yahudi berasaskan keadaan batiniah; dan persunatan adalah di hati dan bersifat rohani bukan mengikut hukum yang tersurat dalam Taurat. Orang sedemikian mendapat pujian bukan daripada manusia tetapi daripada Allah.</span>
</div>

</div>
<div class="footer"><div class="nav">
<a class="prev" href="RM1.html">&lt;</a>
<a class="home" href="index.html">=</a>
<a class="next" href="RM3.html">&gt;</a>
</div></div>
</body>
</html>