<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Acts 20 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Kitab Suci Zabur Injil</a><a class="location" href="AC.html">Acts 20</a><a class="prev" href="AC19.html">&lt;</a>
<a class="home" href="index.html">=</a>
<a class="next" href="AC21.html">&gt;</a>
</div></div>
<div class="section chapter AC AC20 uw_ms_kszi ms" dir="ltr" lang="ms" data-id="AC20" data-nextid="AC21" data-previd="AC19">
<div class="c">20</div>
<div class="s1">Paulus melalui Makedonia dan Yunani</div>
<div class="m">
<span class="v-num v-1">1&nbsp;</span><span class="v AC20_1" data-id="AC20_1">Setelah kota itu aman semula, Paulus memanggil para pengikut Isa dan menasihatkan mereka, kemudian memohon diri lalu bertolak ke Makedonia.</span>
<span class="v-num v-2">2&nbsp;</span><span class="v AC20_2" data-id="AC20_2">Dia menjelajahi seluruh Makedonia sambil memberi nasihat kepada orang di situ. Kemudian dia tiba di Yunani dan</span>
<span class="v-num v-3">3&nbsp;</span><span class="v AC20_3" data-id="AC20_3">tinggal di sana selama tiga bulan. Apabila dia hendak belayar ke Siria, dia mendengar bahawa orang Yahudi berpakat hendak membunuhnya. Oleh itu dia membuat keputusan hendak berangkat melalui Makedonia.</span>
<span class="v-num v-4">4&nbsp;</span><span class="v AC20_4" data-id="AC20_4">Dia diiringi hingga ke Asia oleh Sopater anak Purrus orang Beria, oleh Aristarkhus dan Sekundus orang Tesalonika, oleh Gayus orang Derbe, Timotius, dan dua orang dari Asia, Tikhikus dan Trofimus.</span>
<span class="v-num v-5">5&nbsp;</span><span class="v AC20_5" data-id="AC20_5">Mereka berjalan dahulu, menantikan kami di Troas.</span>
<span class="v-num v-6">6&nbsp;</span><span class="v AC20_6" data-id="AC20_6">Kami belayar dari Filipi selepas Perayaan Roti Tidak Beragi, lalu menemui mereka di Troas lima hari kemudian. Kami tinggal di situ selama tujuh hari.</span>
</div>
<div class="s1">Paulus di Troas</div>
<div class="p">
<span class="v-num v-7">7&nbsp;</span><span class="v AC20_7" data-id="AC20_7">Pada hari pertama minggu itu, kami berkumpul untuk memecah-mecahkan roti. Paulus yang akan belayar esoknya bercakap dengan orang di situ sampai tengah malam.</span>
<span class="v-num v-8">8&nbsp;</span><span class="v AC20_8" data-id="AC20_8">Di dalam bilik atas, tempat kami berhimpun itu, ada beberapa pelita.</span>
<span class="v-num v-9">9&nbsp;</span><span class="v AC20_9" data-id="AC20_9">Seorang pemuda bernama Eutikhus duduk di jendela. Dia tertidur sementara Paulus masih bercakap. Oleh sebab lena tidurnya, pemuda itu jatuh dari tingkat ketiga itu sampai ke bawah. Orang mengangkatnya dan mendapatinya sudah mati.</span>
<span class="v-num v-10">10&nbsp;</span><span class="v AC20_10" data-id="AC20_10">Paulus turun lalu merebahkan diri ke atas pemuda itu serta memeluknya sambil berkata, ‘Jangan bimbang, kerana ada lagi nyawanya.’</span>
<span class="v-num v-11">11&nbsp;</span><span class="v AC20_11" data-id="AC20_11">Selepas itu dia naik, membahagikan roti, makan lalu bertutur sampai dinihari. Kemudian dia pun berangkat.</span>
<span class="v-num v-12">12&nbsp;</span><span class="v AC20_12" data-id="AC20_12">Pemuda itu didapati hidup dan dibawa pulang ke rumahnya. Mereka semua amat terhibur.</span>
</div>
<div class="s1">Dari Troas ke Miletus</div>
<div class="p">
<span class="v-num v-13">13&nbsp;</span><span class="v AC20_13" data-id="AC20_13">Kami berjalan dulu naik ke kapal lalu belayar ke Asos untuk menyambut Paulus di sana; demikianlah yang telah dirancangnya, kerana dia sendiri hendak berjalan kaki.</span>
<span class="v-num v-14">14&nbsp;</span><span class="v AC20_14" data-id="AC20_14">Setelah menyambutnya di Asos, kami mengiringinya ke Metilene.</span>
<span class="v-num v-15">15&nbsp;</span><span class="v AC20_15" data-id="AC20_15">Kami belayar dari sana: Esoknya kami bertentangan dengan pulau Khios; lusanya kami singgah di Samos; dan tulatnya kami sampai di Miletus.</span>
<span class="v-num v-16">16&nbsp;</span><span class="v AC20_16" data-id="AC20_16">Paulus telah membuat keputusan untuk belayar melalui Efesus, supaya jangan berlarutan di Asia; dia hendak cepat, dengan harapan sampai di Baitulmaqdis pada Perayaan Pentakosta.</span>
</div>
<div class="s1">Perpisahan dengan para tua-tua jemaah di Efesus</div>
<div class="p">
<span class="v-num v-17">17&nbsp;</span><span class="v AC20_17" data-id="AC20_17">Dari Miletus Paulus menyuruh orang pergi ke Efesus memanggil tua-tua jemaah di situ.</span>
<span class="v-num v-18">18&nbsp;</span><span class="v AC20_18" data-id="AC20_18">Apabila mereka datang menemuinya, Paulus berkata, ‘Kamu semua tahu cara hidupku sejak aku bersamamu, dari hari pertama aku datang ke Asia.</span>
<span class="v-num v-19">19&nbsp;</span><span class="v AC20_19" data-id="AC20_19">Aku telah memperhambakan diri kepada Tuhan dengan sehabis-habis rendah hati dan dengan air mata. Sudah beberapa cubaan menimpa diriku akibat pakatan orang Yahudi.</span>
<span class="v-num v-20">20&nbsp;</span><span class="v AC20_20" data-id="AC20_20">Aku tidak pernah menyembunyikan daripadamu sesuatu yang berfaedah kepadamu. Aku menyatakan segalanya kepadamu dan mengajarmu di khalayak ramai mahupun di rumah masing-masing,</span>
<span class="v-num v-21">21&nbsp;</span><span class="v AC20_21" data-id="AC20_21">sambil memberikan kesaksian kepada orang Yahudi dan orang Yunani tentang pertaubatan kepada Allah dan iman akan Junjungan Isa.</span>
</div>
<div class="p">
<span class="v-num v-22">22&nbsp;</span><span class="v AC20_22" data-id="AC20_22">‘Sekarang aku pergi ke Baitulmaqdis mentaati perintah Roh Suci sedangkan aku tidak tahu apa yang akan berlaku kepadaku.</span>
<span class="v-num v-23">23&nbsp;</span><span class="v AC20_23" data-id="AC20_23">Yang kuketahui hanyalah ini: Dari kota ke kota Roh Suci telah memberikan kesaksian kepadaku dan berkata bahawa penjara dan penderitaan ada lagi menantikan aku.</span>
<span class="v-num v-24">24&nbsp;</span><span class="v AC20_24" data-id="AC20_24">Tetapi sekali-kali aku tidak mengindahkan soal nyawaku, asalkan aku dapat menyempurnakan tanggungjawab dan tugas yang kuterima daripada Junjungan Isa iaitu memberikan kesaksian akan berita baik tentang kasih kurnia Allah.</span>
</div>
<div class="p">
<span class="v-num v-25">25&nbsp;</span><span class="v AC20_25" data-id="AC20_25">‘Sekarang ingatlah. Aku tahu bahawa kamu tidak akan memandang mukaku lagi, setelah sekian lama aku bersamamu dan mengajarmu tentang kerajaan Allah.</span>
<span class="v-num v-26">26&nbsp;</span><span class="v AC20_26" data-id="AC20_26">Oleh itu pada hari ini aku bersaksi bahawa aku tidak bersalah terhadap penumpahan darah manusia.</span>
<span class="v-num v-27">27&nbsp;</span><span class="v AC20_27" data-id="AC20_27">Aku telah menyatakan kepadamu seluruh kehendak Allah dengan sepenuh kerelaan.</span>
<span class="v-num v-28">28&nbsp;</span><span class="v AC20_28" data-id="AC20_28">Jagalah dirimu dan semua orang yang telah diamanahkan oleh Roh Suci kepada kamu untuk memeliharanya seperti gembala memelihara domba, iaitu jemaah Tuhan yang telah ditebus-Nya dengan darah-Nya sendiri.</span>
<span class="v-num v-29">29&nbsp;</span><span class="v AC20_29" data-id="AC20_29">Aku tahu bahawa sepeninggalanku nanti, beberapa serigala garang akan masuk menyerang jemaah ini;</span>
<span class="v-num v-30">30&nbsp;</span><span class="v AC20_30" data-id="AC20_30">malah dari antara kamu sendiri akan bangkit beberapa orang yang memesongkan ajaran yang benar dan berusaha menarik ahli-ahli jemaah mengikut mereka.</span>
<span class="v-num v-31">31&nbsp;</span><span class="v AC20_31" data-id="AC20_31">Oleh itu berjaga-jagalah, serta ingatlah bagaimana selama tiga tahun aku tidak berhenti-henti siang malam menasihatkan setiap orang dengan air mataku.</span>
</div>
<div class="p">
<span class="v-num v-32">32&nbsp;</span><span class="v AC20_32" data-id="AC20_32">‘Sekarang aku menyerahkan kamu kepada Allah dan kepada perkhabaran tentang kasih kurnia Allah, yang berkuasa meneguhkan imanmu dan memberimu warisan yang diperuntukkan bagi seluruh umat Allah.</span>
<span class="v-num v-33">33&nbsp;</span><span class="v AC20_33" data-id="AC20_33">Aku tidak pernah ingin memiliki emas perak atau pakaian orang.</span>
<span class="v-num v-34">34&nbsp;</span><span class="v AC20_34" data-id="AC20_34">Kamu tahu bahawa kedua belah tanganku ini telah bekerja untuk mencukupkan sara hidupku dan orang yang bersamaku.</span>
<span class="v-num v-35">35&nbsp;</span><span class="v AC20_35" data-id="AC20_35">Dalam semua perkara aku telah menunjukkan teladan kepadamu iaitu bagaimana kamu juga patut bekerja demikian untuk menolong orang yang lemah; dan ingatlah firman Junjungan Isa, “Memberi itu lebih berkatnya daripada menerima.” ’</span>
</div>
<div class="p">
<span class="v-num v-36">36&nbsp;</span><span class="v AC20_36" data-id="AC20_36">Setelah berkata demikian, Paulus berlutut dan berdoa-doa bersama semua yang hadir.</span>
<span class="v-num v-37">37&nbsp;</span><span class="v AC20_37" data-id="AC20_37">Semuanya menangis seraya memeluk dan mencium Paulus.</span>
<span class="v-num v-38">38&nbsp;</span><span class="v AC20_38" data-id="AC20_38">Mereka berdukacita terutamanya kerana dia berkata bahawa mereka tidak akan memandang mukanya lagi. Kemudian mereka menghantarkannya ke kapal.</span>
</div>

</div>
<div class="footer"><div class="nav">
<a class="prev" href="AC19.html">&lt;</a>
<a class="home" href="index.html">=</a>
<a class="next" href="AC21.html">&gt;</a>
</div></div>
</body>
</html>