<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Korintus 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Kitab Suci Zabur Injil</a><a class="location" href="C1.html">1 Korintus 2</a><a class="prev" href="C11.html">&lt;</a>
<a class="home" href="index.html">=</a>
<a class="next" href="C13.html">&gt;</a>
</div></div>
<div class="section chapter C1 C12 uw_ms_kszi ms" dir="ltr" lang="ms" data-id="C12" data-nextid="C13" data-previd="C11">
<div class="c">2</div>
<div class="p">
<span class="v-num v-1">1&nbsp;</span><span class="v C12_1" data-id="C12_1">Saudara-saudaraku! Ketika aku datang kepadamu untuk menyampaikan rahsia Allah, aku tidak datang dengan kata-kata indah atau kebijaksanaan. </span>
<span class="v-num v-2">2&nbsp;</span><span class="v C12_2" data-id="C12_2">Ini kerana sewaktu aku bersamamu, aku telah bertekad untuk menyampaikan berita tentang Isa al-Masih semata-mata, khususnya tentang kewafatan-Nya di kayu salib. </span>
<span class="v-num v-3">3&nbsp;</span><span class="v C12_3" data-id="C12_3">Oleh itu, ketika aku mendekatimu, aku daif dan gementar ketakutan. </span>
<span class="v-num v-4">4&nbsp;</span><span class="v C12_4" data-id="C12_4">Dan perkhabaran serta pengajaranku tidak disampaikan dengan kata-kata hikmat yang meyakinkan. Sebaliknya aku menyampaikannya secara menunjukkan kuasa Roh. </span>
<span class="v-num v-5">5&nbsp;</span><span class="v C12_5" data-id="C12_5">Dengan demikian, imanmu bukanlah berasaskan kebijaksanaan manusia, tetapi berasaskan kuasa Allah.

</span>
</div>
<div class="s1">Kebijaksanaan yang benar
</div>
<div class="p">
<span class="v-num v-6">6&nbsp;</span><span class="v C12_6" data-id="C12_6">Namun begitu, aku berkata juga tentang kebijaksanaan kepada mereka yang sudah matang kehidupan rohaninya. Kebijaksanaan itu bukanlah kebijaksanaan dunia, atau kebijaksanaan para penguasa dunia ini, kerana kuasa mereka akan punah. </span>
<span class="v-num v-7">7&nbsp;</span><span class="v C12_7" data-id="C12_7">Kebijaksanaan yang kusampaikan itu kebijaksanaan daripada Allah, di luar pengetahuan manusia, yang telah diwujudkan-Nya untuk kemuliaan kita sebelum Dia mencipta dunia ini. </span>
<span class="v-num v-8">8&nbsp;</span><span class="v C12_8" data-id="C12_8">Para penguasa dunia ini tidak mengetahui kebijaksanaan itu. Kalaulah mereka tahu, mereka tidak akan menyalib Junjungan Yang Mulia. </span>
<span class="v-num v-9">9&nbsp;</span><span class="v C12_9" data-id="C12_9">Sebagaimana telah tersurat: 
</span>
</div>
<div class="b">&nbsp;</div>
<div class="q1">
<span class="v C12_9" data-id="C12_9">‘Apa yang belum pernah dilihat oleh mata
</span>
</div>
<div class="q2">
<span class="v C12_9" data-id="C12_9">atau didengar oleh telinga,
</span>
</div>
<div class="q1">
<span class="v C12_9" data-id="C12_9">atau timbul dalam hati manusia,
</span>
</div>
<div class="q2">
<span class="v C12_9" data-id="C12_9">itulah yang disediakan Allah
</span>
</div>
<div class="q2">
<span class="v C12_9" data-id="C12_9">untuk mereka yang mengasihi-Nya.’
</span>
</div>
<div class="b">&nbsp;</div>
<div class="m">
<span class="v-num v-10">10&nbsp;</span><span class="v C12_10" data-id="C12_10">Akan tetapi kepada kita, Allah menyatakannya melalui Roh-Nya, kerana Roh itu yang menyoroti segala-galanya, termasuk rahsia Allah yang paling dalam. </span>
<span class="v-num v-11">11&nbsp;</span><span class="v C12_11" data-id="C12_11">Siapakah di antara kita yang mengetahui apa yang terdapat dalam diri seseorang selain roh orang itu sendiri yang berada dalam dirinya? Begitulah juga tidak ada seorang pun yang mengetahui apa yang terdapat dalam diri Allah selain Roh Allah. </span>
<span class="v-num v-12">12&nbsp;</span><span class="v C12_12" data-id="C12_12">Kita tidak menerima roh dunia ini. Kita menerima Roh daripada Allah agar mengetahui segala kurnia Allah kepada kita. </span>
<span class="v-num v-13">13&nbsp;</span><span class="v C12_13" data-id="C12_13">Jadi, segala perkara ini kami sampaikan bukan dengan kata-kata daripada kebijaksanaan manusia tetapi daripada ajaran Roh yang menggabungkan fikiran rohani dengan kata-kata rohani. </span>
<span class="v-num v-14">14&nbsp;</span><span class="v C12_14" data-id="C12_14">Orang yang tidak mempunyai Roh Suci tidak dapat menerima kurnia daripada Roh Allah, kerana mereka tidak mungkin mengertinya malah menganggapnya kebodohan semata-mata, dan mereka tidak dapat memahaminya, disebabkan perkara-perkara itu hanya dapat dinilai secara rohani. </span>
<span class="v-num v-15">15&nbsp;</span><span class="v C12_15" data-id="C12_15">Orang yang mempunyai Roh Suci dapat menilai segala-galanya tetapi tiada siapa dapat menilai orang itu. </span>
<span class="v-num v-16">16&nbsp;</span><span class="v C12_16" data-id="C12_16">Ini kerana:
</span>
</div>
<div class="b">&nbsp;</div>
<div class="q1">
<span class="v C12_16" data-id="C12_16">‘Siapakah yang mengetahui fikiran Tuhan?
</span>
</div>
<div class="q2">
<span class="v C12_16" data-id="C12_16">Siapakah yang berupaya menasihati-Nya?’
</span>
</div>
<div class="b">&nbsp;</div>
<div class="m">
<span class="v C12_16" data-id="C12_16">Namun demikian, kita mempunyai fikiran al-Masih!

</span>
</div>

</div>
<div class="footer"><div class="nav">
<a class="prev" href="C11.html">&lt;</a>
<a class="home" href="index.html">=</a>
<a class="next" href="C13.html">&gt;</a>
</div></div>
</body>
</html>