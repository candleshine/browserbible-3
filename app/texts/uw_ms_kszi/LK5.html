<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 5 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 5</a><a class="prev" href="LK4.html">&lt;</a>
<a class="home" href="index.html">=</a>
<a class="next" href="LK6.html">&gt;</a>
</div></div>
<div class="section chapter LK LK5 uw_ms_kszi ms" dir="ltr" lang="ms" data-id="LK5" data-nextid="LK6" data-previd="LK4">
<div class="c">5</div>
<div class="s1">Isa memanggil pengikut-pengikut-Nya yang pertama </div>
<div class="m">
<span class="v-num v-1">1&nbsp;</span><span class="v LK5_1" data-id="LK5_1">Pada suatu hari semasa Isa berdiri di tepi pantai tasik Genesaret, ramai orang berasak-asak mengerumuni-Nya untuk mendengar firman Allah. </span>
<span class="v-num v-2">2&nbsp;</span><span class="v LK5_2" data-id="LK5_2">Dia melihat dua buah perahu di situ. Para nelayan yang menangkap ikan telah turun dari perahu itu untuk membasuh jala mereka. </span>
<span class="v-num v-3">3&nbsp;</span><span class="v LK5_3" data-id="LK5_3">Isa naik ke dalam salah sebuah perahu, iaitu perahu Simon dan memintanya menolak perahu itu jauh sedikit dari pantai. Isa duduk dan mengajar orang ramai dari perahu itu.</span>
</div>
<div class="p">
<span class="v-num v-4">4&nbsp;</span><span class="v LK5_4" data-id="LK5_4">Setelah Dia habis mengajar, Dia berkata kepada Simon, ‘Tolaklah perahu ke air yang dalam dan tebarkan jalamu untuk menangkap ikan.’</span>
</div>
<div class="p">
<span class="v-num v-5">5&nbsp;</span><span class="v LK5_5" data-id="LK5_5">Simon menjawab, ‘Tuan, semalaman kami cuba sedaya upaya tetapi tidak dapat menangkap apa-apapun. Tetapi, kerana Engkau menyuruh, aku akan menebarkan jala.’</span>
</div>
<div class="p">
<span class="v-num v-6">6&nbsp;</span><span class="v LK5_6" data-id="LK5_6">Setelah menebarkan jala, mereka menangkap begitu banyak ikan sehingga jala hampir terkoyak. </span>
<span class="v-num v-7">7&nbsp;</span><span class="v LK5_7" data-id="LK5_7">Mereka memanggil rakan-rakan dari perahu lain supaya datang menolong. Mereka datang lalu memenuhi kedua-dua buah perahu itu dengan ikan sehingga perahu-perahu itu hampir tenggelam.</span>
</div>
<div class="p">
<span class="v-num v-8">8&nbsp;</span><span class="v LK5_8" data-id="LK5_8">Apabila Simon Petrus melihat apa yang telah berlaku, dia berlutut di hadapan Isa dan berkata, ‘Tinggalkan hamba, Ya Junjungan kerana hamba seorang yang berdosa!’ </span>
<span class="v-num v-9">9&nbsp;</span><span class="v LK5_9" data-id="LK5_9">Simon dan semua orang yang bersamanya takjub melihat begitu banyak ikan yang dapat ditangkap mereka. </span>
<span class="v-num v-10">10&nbsp;</span><span class="v LK5_10" data-id="LK5_10">Begitu juga Yakobus dan Yahya, anak-anak Zebedeus, rakan-rakan Simon.</span>
</div>
<div class="p">
<span class="v LK5_10" data-id="LK5_10">Isa berkata kepada Simon, ‘Jangan takut! Mulai sekarang, engkau akan menjala manusia!’ </span>
<span class="v-num v-11">11&nbsp;</span><span class="v LK5_11" data-id="LK5_11">Setelah mereka menyadaikan perahu-perahu itu, mereka meninggalkan semuanya lalu mengikut Isa.</span>
</div>
<div class="s1">Isa menyembuhkan seorang yang berpenyakit kusta</div>
<div class="p">
<span class="v-num v-12">12&nbsp;</span><span class="v LK5_12" data-id="LK5_12">Pada suatu hari Isa berada di sebuah bandar. Terdapat seorang yang berpenyakit kusta. Apabila dia melihat Isa, dia meniarap lalu memohon kepada-Nya, ‘Tuan, jikalau Tuan mahu, Tuan berkuasa untuk mentahirkan aku.’</span>
</div>
<div class="p">
<span class="v-num v-13">13&nbsp;</span><span class="v LK5_13" data-id="LK5_13">Lalu Isa pun menghulurkan tangan dan menyentuhnya sambil berkata, ‘Aku mahu. Tahirlah engkau!’ Seketika itu juga, penyakit kustanya hilang.</span>
</div>
<div class="p">
<span class="v-num v-14">14&nbsp;</span><span class="v LK5_14" data-id="LK5_14">Isa berpesan kepadanya, ‘Jangan beritahu hal ini kepada sesiapapun tetapi pergi tunjukkan dirimu kepada imam dan persembahkan suatu korban kerana pentahiranmu, seperti yang ditetapkan oleh Musa untuk membuktikan kepada semua orang bahawa engkau kini sudah tahir.’</span>
</div>
<div class="p">
<span class="v-num v-15">15&nbsp;</span><span class="v LK5_15" data-id="LK5_15">Akan tetapi, berita tentang Isa tersebar lebih meluas dan ramai orang datang untuk mendengar ajaran-Nya serta memohon-Nya menyembuhkan penyakit mereka. </span>
<span class="v-num v-16">16&nbsp;</span><span class="v LK5_16" data-id="LK5_16">Tetapi Isa kerapkali mengasingkan diri ke tempat yang sunyi untuk berdoa.</span>
</div>
<div class="s1">Isa menyembuhkan seorang yang lumpuh</div>
<div class="p">
<span class="v-num v-17">17&nbsp;</span><span class="v LK5_17" data-id="LK5_17">Pada suatu hari ketika Isa mengajar orang, ada beberapa orang Farisi dan ahli Taurat duduk di situ. Mereka telah datang dari setiap bandar di Galilea dan Yudea dan juga dari Baitulmaqdis. Kuasa Allah ada pada Isa untuk menyembuhkan orang. </span>
<span class="v-num v-18">18&nbsp;</span><span class="v LK5_18" data-id="LK5_18">Beberapa orang mengusung seorang yang lumpuh dan mereka mencari jalan untuk membawanya ke dalam rumah untuk meletakkannya di hadapan Isa. </span>
<span class="v-num v-19">19&nbsp;</span><span class="v LK5_19" data-id="LK5_19">Oleh sebab mereka tidak dapat membawanya masuk kerana orang bersesak-sesak, mereka naik ke atas bumbung rumah lalu membuka genting supaya dapat menurunkan orang itu dengan tikarnya di tengah-tengah orang ramai di hadapan Isa.</span>
</div>
<div class="p">
<span class="v-num v-20">20&nbsp;</span><span class="v LK5_20" data-id="LK5_20">Apabila Isa melihat iman mereka, Dia berkata kepada orang lumpuh itu, ‘Saudara, dosa-dosamu diampunkan.’</span>
</div>
<div class="p">
<span class="v-num v-21">21&nbsp;</span><span class="v LK5_21" data-id="LK5_21">Guru-guru Taurat dan orang Farisi mula berkata sesama diri, ‘Siapakah orang ini yang mengkufuri Allah? Siapakah yang dapat mengampunkan dosa kecuali Allah sahaja?’</span>
</div>
<div class="p">
<span class="v-num v-22">22&nbsp;</span><span class="v LK5_22" data-id="LK5_22">Tetapi Isa mengetahui fikiran mereka, lalu berkata kepada mereka, ‘Mengapakah kamu memikirkan perkara sedemikian? </span>
<span class="v-num v-23">23&nbsp;</span><span class="v LK5_23" data-id="LK5_23">Yang manakah lebih mudah: mengatakan, “Dosa-dosamu diampunkan,” atau “Bangunlah dan berjalan”? </span>
<span class="v-num v-24">24&nbsp;</span><span class="v LK5_24" data-id="LK5_24">Tetapi, supaya kamu ketahui bahawa Putera Insan berkuasa di bumi ini untuk mengampunkan dosa...’ Lalu Dia berkata kepada orang lumpuh itu, ‘Aku berkata kepadamu, bangunlah, angkat tikarmu dan berjalan pulang ke rumah!’ </span>
<span class="v-num v-25">25&nbsp;</span><span class="v LK5_25" data-id="LK5_25">Seketika itu juga, dia bangun di hadapan mereka sekalian. Dia mengangkat tikar tempat dia berbaring tadi lalu pulang sambil memuji Allah. </span>
<span class="v-num v-26">26&nbsp;</span><span class="v LK5_26" data-id="LK5_26">Semua orang tercengang-cengang dan memuji Allah. Mereka dipenuhi dengan perasaan takjub sambil berkata, ‘Pada hari ini kami telah menyaksikan hal yang ajaib!’</span>
</div>
<div class="s1">Isa memanggil Lewi</div>
<div class="p">
<span class="v-num v-27">27&nbsp;</span><span class="v LK5_27" data-id="LK5_27">Kemudian Isa keluar dan nampak seorang pemungut cukai yang bernama Lewi sedang duduk di tempat kutipan cukai. Isa berkata kepadanya, ‘Ikutlah Aku!’ </span>
<span class="v-num v-28">28&nbsp;</span><span class="v LK5_28" data-id="LK5_28">Lewi bangun, meninggalkan semuanya dan mengikut Isa.</span>
</div>
<div class="p">
<span class="v-num v-29">29&nbsp;</span><span class="v LK5_29" data-id="LK5_29">Lewi menyediakan satu jamuan besar untuk Isa di rumahnya. Ada ramai pemungut cukai dan orang lain yang turut duduk bersama mereka. </span>
<span class="v-num v-30">30&nbsp;</span><span class="v LK5_30" data-id="LK5_30">Orang Farisi dan guru-guru Taurat yang semazhab bersungut-sungut kepada pengikut-pengikut Isa, ‘Mengapakah kamu makan dan minum bersama pemungut-pemungut cukai dan orang berdosa?’</span>
</div>
<div class="p">
<span class="v-num v-31">31&nbsp;</span><span class="v LK5_31" data-id="LK5_31">Isa menjawab, ‘Orang sakitlah yang memerlukan tabib, bukannya orang sihat. </span>
<span class="v-num v-32">32&nbsp;</span><span class="v LK5_32" data-id="LK5_32">Aku datang bukannya untuk memanggil orang benar, tetapi orang berdosa, supaya mereka bertaubat.’</span>
</div>
<div class="s1">Pertanyaan tentang puasa</div>
<div class="p">
<span class="v-num v-33">33&nbsp;</span><span class="v LK5_33" data-id="LK5_33">Mereka berkata kepada Isa, ‘Pengikut-pengikut Yahya kerapkali berpuasa dan berdoa. Demikian juga pengikut-pengikut orang Farisi. Tetapi pengikut-pengikut-Mu ini makan dan minum sahaja.’</span>
</div>
<div class="p">
<span class="v-num v-34">34&nbsp;</span><span class="v LK5_34" data-id="LK5_34">Isa menjawab, ‘Dapatkah tetamu-tetamu pengantin lelaki diminta berpuasa selagi pengantin lelaki itu ada bersama-sama? </span>
<span class="v-num v-35">35&nbsp;</span><span class="v LK5_35" data-id="LK5_35">Tetapi selepas pengantin lelaki itu diambil daripada mereka, barulah mereka akan berpuasa.’</span>
</div>
<div class="p">
<span class="v-num v-36">36&nbsp;</span><span class="v LK5_36" data-id="LK5_36">Isa memberitahu juga suatu ibarat kepada mereka: ‘Tiada sesiapapun yang mengoyak secarik kain daripada pakaian yang baru untuk menampalkannya ke atas pakaian lama. Jika demikian, pakaian yang baru itu koyak dan secarik kain yang baru itu tidak sepadan dengan yang lama. </span>
<span class="v-num v-37">37&nbsp;</span><span class="v LK5_37" data-id="LK5_37">Tiada sesiapa juga yang akan menuang air anggur yang baru ke dalam kirbat kulit yang lama. Jikalau demikian, air anggur yang baru itu akan mengoyakkan kirbat kulit itu, lalu air anggur di dalamnya akan tumpah dan kirbat kulit itu pun rosak. </span>
<span class="v-num v-38">38&nbsp;</span><span class="v LK5_38" data-id="LK5_38">Tetapi air anggur yang baru harus dituang ke dalam kirbat kulit yang baru. </span>
<span class="v-num v-39">39&nbsp;</span><span class="v LK5_39" data-id="LK5_39">Dan tiada sesiapapun gemar minum air anggur yang baru selepas dia minum air anggur yang lama kerana katanya, “Yang lama itu lebih baik.” ’</span>
</div>

</div>
<div class="footer"><div class="nav">
<a class="prev" href="LK4.html">&lt;</a>
<a class="home" href="index.html">=</a>
<a class="next" href="LK6.html">&gt;</a>
</div></div>
</body>
</html>