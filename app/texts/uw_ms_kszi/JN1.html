<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>John 1 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Kitab Suci Zabur Injil</a><a class="location" href="JN.html">John 1</a><a class="prev" href="LK24.html">&lt;</a>
<a class="home" href="index.html">=</a>
<a class="next" href="JN2.html">&gt;</a>
</div></div>
<div class="section chapter JN JN1 uw_ms_kszi ms" dir="ltr" lang="ms" data-id="JN1" data-nextid="JN2" data-previd="LK24">
<div class="mt">Yahya</div>
<div class="c">1</div>
<div class="s1">Firman menjadi insan</div>
<div class="p">
<span class="v-num v-1">1&nbsp;</span><span class="v JN1_1" data-id="JN1_1">Pada permulaan sudah wujud Firman, dan Firman itu bersama Allah dan Firman itu adalah Allah.</span>
<span class="v-num v-2">2&nbsp;</span><span class="v JN1_2" data-id="JN1_2">Dia bersama Allah pada permulaan.</span>
</div>
<div class="p">
<span class="v-num v-3">3&nbsp;</span><span class="v JN1_3" data-id="JN1_3">Segala-galanya diciptakan melalui Dia. Dari segala yang wujud, tiada suatu pun yang dicipta tanpa-Nya.</span>
<span class="v-num v-4">4&nbsp;</span><span class="v JN1_4" data-id="JN1_4">Hidup ada di dalam-Nya, dan hidup itu cahaya manusia.</span>
<span class="v-num v-5">5&nbsp;</span><span class="v JN1_5" data-id="JN1_5">Dan Cahaya itu bersinar dalam kegelapan, dan kegelapan tidak menguasainya.</span>
</div>
<div class="p">
<span class="v-num v-6">6&nbsp;</span><span class="v JN1_6" data-id="JN1_6">Allah mengutus seorang bernama Yahya.</span>
<span class="v-num v-7">7&nbsp;</span><span class="v JN1_7" data-id="JN1_7">Dia datang untuk memberi kesaksian tentang Cahaya itu, supaya semua orang akan percaya melalui Dia.</span>
<span class="v-num v-8">8&nbsp;</span><span class="v JN1_8" data-id="JN1_8">Dia sendiri bukanlah Cahaya itu, dia datang untuk memberi kesaksian tentang-Nya.</span>
<span class="v-num v-9">9&nbsp;</span><span class="v JN1_9" data-id="JN1_9">Itulah Cahaya yang benar, Cahaya yang menerangi setiap manusia di dunia.</span>
</div>
<div class="p">
<span class="v-num v-10">10&nbsp;</span><span class="v JN1_10" data-id="JN1_10">Dia berada di dunia, dan dunia telah dicipta melalui-Nya, namun manusia di dunia tidak mengenal-Nya.</span>
<span class="v-num v-11">11&nbsp;</span><span class="v JN1_11" data-id="JN1_11">Dia datang kepada milik-Nya sendiri, tetapi milik-Nya tidak menerima-Nya.</span>
<span class="v-num v-12">12&nbsp;</span><span class="v JN1_12" data-id="JN1_12">Namun demikian, Dia memberi hak menjadi anak Allah kepada mereka yang menerima-Nya dan percaya dalam nama-Nya.</span>
<span class="v-num v-13">13&nbsp;</span><span class="v JN1_13" data-id="JN1_13">Kelahiran mereka bukan melalui darah keturunan, atau kehendak tabii manusia, atau kemahuan seorang lelaki, tetapi kerana perbuatan Allah.</span>
</div>
<div class="p">
<span class="v-num v-14">14&nbsp;</span><span class="v JN1_14" data-id="JN1_14">Firman itu menjadi manusia dan hidup di kalangan kita. Kita melihat kemuliaan-Nya sebagai Putera tunggal yang datang daripada Allah Bapa, penuh dengan kasih kurnia dan kebenaran.</span>
</div>
<div class="p">
<span class="v-num v-15">15&nbsp;</span><span class="v JN1_15" data-id="JN1_15">Yahya memberi kesaksian tentang-Nya. Dia berseru, ‘Inilah Dia yang kukatakan akan datang selepasku, tetapi Dia lebih besar daripadaku, kerana Dia sudah ada sebelum aku.’</span>
<span class="v-num v-16">16&nbsp;</span><span class="v JN1_16" data-id="JN1_16">Daripada limpah kesempurnaan-Nya kita semua telah menerima kasih kurnia dan berkat.</span>
<span class="v-num v-17">17&nbsp;</span><span class="v JN1_17" data-id="JN1_17">Ini kerana hukum Taurat disampaikan melalui Musa, tetapi kasih kurnia dan kebenaran dinyatakan melalui Isa al-Masih.</span>
<span class="v-num v-18">18&nbsp;</span><span class="v JN1_18" data-id="JN1_18">Tiada siapa pernah melihat Allah, melainkan Yang Esa dan Ilahi yang ada di pangkuan Bapa, telah menyerlahkan-Nya.</span>
</div>
<div class="s1">Kesaksian Yahya</div>
<div class="p">
<span class="v-num v-19">19&nbsp;</span><span class="v JN1_19" data-id="JN1_19">Inilah kesaksian Yahya, apabila orang Yahudi di Baitulmaqdis mengutus para imam dan orang Lewi untuk bertanya kepadanya, ‘Siapakah kamu?’</span>
<span class="v-num v-20">20&nbsp;</span><span class="v JN1_20" data-id="JN1_20">Yahya mengaku, ‘Aku bukanlah al-Masih’.</span>
</div>
<div class="p">
<span class="v-num v-21">21&nbsp;</span><span class="v JN1_21" data-id="JN1_21">Mereka bertanya, ‘Jadi, kamu ini siapa? Ilyas?’</span>
</div>
<div class="p">
<span class="v JN1_21" data-id="JN1_21">‘Bukan,’ jawabnya.</span>
</div>
<div class="p">
<span class="v JN1_21" data-id="JN1_21">‘Adakah kamu nabi?’</span>
</div>
<div class="p">
<span class="v JN1_21" data-id="JN1_21">Dia menjawab, ‘Bukan.’</span>
</div>
<div class="p">
<span class="v-num v-22">22&nbsp;</span><span class="v JN1_22" data-id="JN1_22">Kemudian mereka berkata, ‘Siapakah kamu? Katakanlah, supaya kami dapat menyampaikan jawapan kepada orang yang mengutus kami. Menurut katamu sendiri, kau ini siapa?’</span>
</div>
<div class="p">
<span class="v-num v-23">23&nbsp;</span><span class="v JN1_23" data-id="JN1_23">Yahya menjawab, ‘Aku ini satu suara yang berseru di gurun, “Luruskanlah jalan untuk Tuhan,” sebagaimana kata Nabi Yasyaya.’</span>
</div>
<div class="p">
<span class="v-num v-24">24&nbsp;</span><span class="v JN1_24" data-id="JN1_24">Di antara orang yang diutus itu ada beberapa orang Farisi.</span>
<span class="v-num v-25">25&nbsp;</span><span class="v JN1_25" data-id="JN1_25">Mereka terus menyoal, ‘Mengapakah kamu mengimadkan orang, kiranya kamu bukan al-Masih, bukan Ilyas dan bukan pula nabi?’</span>
</div>
<div class="p">
<span class="v-num v-26">26&nbsp;</span><span class="v JN1_26" data-id="JN1_26">Yahya menjawab, ‘Aku mengimadkan dengan air, tetapi di kalanganmu ada seorang yang tidak kamu kenali,</span>
<span class="v-num v-27">27&nbsp;</span><span class="v JN1_27" data-id="JN1_27">iaitu Dia yang datang selepasku. Aku tidak layak mengurai tali kasut-Nya pun.’</span>
</div>
<div class="p">
<span class="v-num v-28">28&nbsp;</span><span class="v JN1_28" data-id="JN1_28">Semua ini terjadi di Baitani, di seberang Sungai Yordan; di situlah Yahya mengimadkan orang.</span>
</div>
<div class="s1">Isa, Anak Domba Allah</div>
<div class="p">
<span class="v-num v-29">29&nbsp;</span><span class="v JN1_29" data-id="JN1_29">Pada keesokan harinya, Yahya melihat Isa berjalan ke arahnya lalu berseru, ‘Lihatlah Anak Domba Allah yang menghapuskan dosa umat manusia!</span>
<span class="v-num v-30">30&nbsp;</span><span class="v JN1_30" data-id="JN1_30">Dialah yang kukatakan akan datang selepasku tetapi lebih besar daripadaku kerana Dia telah ada sebelumku.</span>
<span class="v-num v-31">31&nbsp;</span><span class="v JN1_31" data-id="JN1_31">Dahulu aku tidak mengenal Dia. Tetapi untuk itulah aku datang dan mengimadkan orang dengan air, supaya Dia dinyatakan kepada Israel.’</span>
</div>
<div class="p">
<span class="v-num v-32">32&nbsp;</span><span class="v JN1_32" data-id="JN1_32">Yahya memberi kesaksian: ‘Aku melihat Roh seperti burung merpati turun dari langit lalu hinggap di atas-Nya.</span>
<span class="v-num v-33">33&nbsp;</span><span class="v JN1_33" data-id="JN1_33">Dahulu aku sendiri pun tidak mengenal-Nya, tetapi Dia yang mengutusku untuk mengimadkan orang dengan air telah berfirman kepadaku, “Engkau akan melihat Roh turun lalu hinggap di atas seorang. Dialah yang akan mengimadkan orang dengan Roh Suci.”</span>
<span class="v-num v-34">34&nbsp;</span><span class="v JN1_34" data-id="JN1_34">Hal itu telah kulihat sendiri, maka aku berkata kepadamu, Dialah Putera Allah.’</span>
</div>
<div class="s1">Pengikut-pengikut Isa yang pertama</div>
<div class="p">
<span class="v-num v-35">35&nbsp;</span><span class="v JN1_35" data-id="JN1_35">Pada hari yang berikut, Yahya berada di situ lagi bersama dua orang pengikutnya.</span>
<span class="v-num v-36">36&nbsp;</span><span class="v JN1_36" data-id="JN1_36">Dia melihat lagi Isa lalu di tempat itu dan dia berseru, ‘Lihatlah Anak Domba Allah!’</span>
</div>
<div class="p">
<span class="v-num v-37">37&nbsp;</span><span class="v JN1_37" data-id="JN1_37">Apabila dua orang pengikut Yahya itu mendengar kata-kata demikian, mereka pun mengikut Isa.</span>
<span class="v-num v-38">38&nbsp;</span><span class="v JN1_38" data-id="JN1_38">Isa menoleh dan melihat mereka mengikut-Nya lalu bertanya, ‘Apa hajatmu?’</span>
</div>
<div class="p">
<span class="v JN1_38" data-id="JN1_38">Mereka menjawab, ‘Rabbi (ertinya Guru), di manakah Engkau tinggal?’</span>
</div>
<div class="p">
<span class="v-num v-39">39&nbsp;</span><span class="v JN1_39" data-id="JN1_39">‘Marilah lihat,’ kata Isa.</span>
</div>
<div class="p">
<span class="v JN1_39" data-id="JN1_39">Mereka terus mengikut-Nya dan melihat tempat tinggal-Nya. Waktu itu kira-kira pukul empat. Mereka pun tinggal bersama Isa pada hari itu.</span>
</div>
<div class="p">
<span class="v-num v-40">40&nbsp;</span><span class="v JN1_40" data-id="JN1_40">Seorang daripada mereka ialah Andreas, saudara Simon Petrus.</span>
<span class="v-num v-41">41&nbsp;</span><span class="v JN1_41" data-id="JN1_41">Andreas segera mencari Simon dan berkata, ‘Kami telah bertemu dengan al-Masih!’</span>
<span class="v-num v-42">42&nbsp;</span><span class="v JN1_42" data-id="JN1_42">Selepas itu, Andreas membawa Simon berjumpa dengan Isa.</span>
</div>
<div class="p">
<span class="v JN1_42" data-id="JN1_42">Isa memandang Simon lalu berkata, ‘Kamu Simon anak Yahya, tetapi kamu akan digelar Kefas.’ (Kefas sama ertinya dengan Petrus, yakni batu pejal.)</span>
</div>
<div class="p">
<span class="v-num v-43">43&nbsp;</span><span class="v JN1_43" data-id="JN1_43">Pada keesokan harinya, Isa membuat keputusan hendak pergi ke Galilea. Dia berjumpa dengan Filipus dan berkata, ‘Ikutlah Aku.’</span>
</div>
<div class="p">
<span class="v-num v-44">44&nbsp;</span><span class="v JN1_44" data-id="JN1_44">Seperti Andreas dan Petrus, Filipus juga warga kota Baitsaida.</span>
<span class="v-num v-45">45&nbsp;</span><span class="v JN1_45" data-id="JN1_45">Filipus pula mendapatkan Natanael dan berkata, ‘Kami telah bertemu dengan orang yang disebut oleh Musa dalam kitab Taurat dan oleh nabi-nabi. Orang itu ialah Isa anak Yusuf dari Nasaret.’</span>
</div>
<div class="p">
<span class="v-num v-46">46&nbsp;</span><span class="v JN1_46" data-id="JN1_46">Tetapi Natanael berkata, ‘Mungkinkah sesuatu yang baik datang dari Nasaret?’</span>
</div>
<div class="p">
<span class="v JN1_46" data-id="JN1_46">‘Marilah lihat,’ balas Filipus.</span>
</div>
<div class="p">
<span class="v-num v-47">47&nbsp;</span><span class="v JN1_47" data-id="JN1_47">Ketika Isa melihat Natanael berjalan ke arah-Nya, Dia berkata, ‘Ini orang Israel tulen, tiada yang palsu pada dirinya.’</span>
</div>
<div class="p">
<span class="v-num v-48">48&nbsp;</span><span class="v JN1_48" data-id="JN1_48">Natanael bertanya, ‘Bagaimana Engkau mengenal aku?’</span>
</div>
<div class="p">
<span class="v JN1_48" data-id="JN1_48">Isa menjawab, ‘Sebelum Filipus memanggilmu, Aku telah melihatmu di bawah pokok ara itu.’</span>
</div>
<div class="p">
<span class="v-num v-49">49&nbsp;</span><span class="v JN1_49" data-id="JN1_49">Natanael berseru, ‘Tuan Guru, Engkau Putera Allah! Engkau Raja bangsa Israel!’</span>
</div>
<div class="p">
<span class="v-num v-50">50&nbsp;</span><span class="v JN1_50" data-id="JN1_50">Isa berkata, ‘Adakah kamu beriman kepada-Ku kerana Aku berkata Aku nampak kamu di bawah pokok ara itu? Kamu akan melihat hal-hal yang jauh lebih hebat daripada ini!’</span>
<span class="v-num v-51">51&nbsp;</span><span class="v JN1_51" data-id="JN1_51">Isa berkata kepada mereka semua, ‘Percayalah, kamu akan melihat langit terbuka dan malaikat-malaikat Allah turun naik menemui Putera Insan.’</span>
</div>

</div>
<div class="footer"><div class="nav">
<a class="prev" href="LK24.html">&lt;</a>
<a class="home" href="index.html">=</a>
<a class="next" href="JN2.html">&gt;</a>
</div></div>
</body>
</html>