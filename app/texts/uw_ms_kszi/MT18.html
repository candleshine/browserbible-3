<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 18 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 18</a><a class="prev" href="MT17.html">&lt;</a>
<a class="home" href="index.html">=</a>
<a class="next" href="MT19.html">&gt;</a>
</div></div>
<div class="section chapter MT MT18 uw_ms_kszi ms" dir="ltr" lang="ms" data-id="MT18" data-nextid="MT19" data-previd="MT17">
<div class="c">18</div>
<div class="s1">Yang terbesar di dalam kerajaan syurga</div>
<div class="p">
<span class="v-num v-1">1&nbsp;</span><span class="v MT18_1" data-id="MT18_1">Pada ketika itu para pengikut Isa datang bertanya kepada-Nya, ‘Siapakah yang dianggap terbesar antara orang di dalam kerajaan syurga nanti?’</span>
</div>
<div class="p">
<span class="v-num v-2">2&nbsp;</span><span class="v MT18_2" data-id="MT18_2">Isa memanggil seorang kanak-kanak, disuruh-Nya berdiri di hadapan mereka semua.</span>
<span class="v-num v-3">3&nbsp;</span><span class="v MT18_3" data-id="MT18_3">Isa pun berkata: ‘Ketahuilah! Kecuali kamu bersikap seperti kanak-kanak, kamu tidak akan memasuki kerajaan syurga.</span>
<span class="v-num v-4">4&nbsp;</span><span class="v MT18_4" data-id="MT18_4">Oleh itu, orang yang dianggap terbesar dalam kerajaan syurga ialah yang merendah diri dan bersikap seperti kanak-kanak.</span>
</div>
<div class="p">
<span class="v-num v-5">5&nbsp;</span><span class="v MT18_5" data-id="MT18_5">‘Sesiapa yang meraikan kanak-kanak begini kerana Aku, ertinya dia meraikan Aku.</span>
<span class="v-num v-6">6&nbsp;</span><span class="v MT18_6" data-id="MT18_6">Sesiapa yang menyebabkan seorang pengikut-Ku yang kecil ini melakukan dosa, lebih baiklah jika batu kisaran diikatkan ke lehernya dan dia ditenggelamkan dalam laut yang dalam.</span>
</div>
<div class="p">
<span class="v-num v-7">7&nbsp;</span><span class="v MT18_7" data-id="MT18_7">‘Malanglah dunia yang penuh dengan perkara-perkara yang menyebabkan orang berdosa! Memang dosa tetap berlaku, tetapi malanglah orang yang menyebabkannya!</span>
<span class="v-num v-8">8&nbsp;</span><span class="v MT18_8" data-id="MT18_8">Sekiranya tangan atau kakimu menyebabkan kamu berdosa, potong dan buanglah tangan atau kaki itu. Lebih baik kamu kehilangan sebelah tangan atau kaki tetapi menikmati hidup kekal, daripada kamu mempunyai dua tangan dan dua kaki tetapi dihumbankan ke dalam api neraka.</span>
<span class="v-num v-9">9&nbsp;</span><span class="v MT18_9" data-id="MT18_9">Sekiranya matamu menyebabkan kamu berdosa, cungkil dan buanglah mata itu. Lebih baik kamu kehilangan sebelah mata tetapi menikmati hidup kekal, daripada kamu memiliki dua mata tetapi dilontarkan ke dalam api neraka.</span>
</div>
<div class="s1">Ibarat tentang domba yang hilang</div>
<div class="p">
<span class="v-num v-10">10&nbsp;</span><span class="v MT18_10" data-id="MT18_10">‘Hati-hatilah, jangan hinakan seorang daripada pengikut-Ku yang kecil ini. Ketahuilah, malaikat-malaikat mereka sentiasa berada di hadirat Bapa-Ku di syurga.</span>
<span class="v-num v-11">11&nbsp;</span><span class="v MT18_11" data-id="MT18_11">Putera Insan datang untuk menyelamatkan orang yang sesat.</span>
</div>
<div class="p">
<span class="v-num v-12">12&nbsp;</span><span class="v MT18_12" data-id="MT18_12">‘Bagaimana pandanganmu? Jika seseorang mempunyai seratus ekor domba dan seekor daripadanya sesat, apa yang akan dilakukannya? Tentulah dia meninggalkan sembilan puluh sembilan ekor domba yang sedang merumput di bukit dan pergi mencari domba yang sesat itu.</span>
<span class="v-num v-13">13&nbsp;</span><span class="v MT18_13" data-id="MT18_13">Sesungguhnya, apabila dia menjumpainya, domba yang seekor itu lebih menggembirakannya daripada sembilan puluh sembilan ekor yang lain itu.</span>
<span class="v-num v-14">14&nbsp;</span><span class="v MT18_14" data-id="MT18_14">Demikianlah juga Bapamu yang di syurga, tidak mahu seorang pun pengikut-Ku yang kecil ini sesat.</span>
</div>
<div class="s1">Saudaramu yang berdosa terhadapmu</div>
<div class="p">
<span class="v-num v-15">15&nbsp;</span><span class="v MT18_15" data-id="MT18_15">‘Jika saudaramu berdosa terhadapmu, pergilah mendapatkannya dan tunjukkan kesalahannya. Lakukan diam-diam, antara kamu berdua sahaja. Sekiranya dia mahu mendengar katamu, ertinya kamu berjaya mendapat kembali saudaramu.</span>
<span class="v-num v-16">16&nbsp;</span><span class="v MT18_16" data-id="MT18_16">Jika tidak, bawalah seorang dua bersamamu; kerana telah tersurat, “Setiap tuduhan harus disokong dengan kesaksian dua atau tiga orang saksi.”</span>
<span class="v-num v-17">17&nbsp;</span><span class="v MT18_17" data-id="MT18_17">Sekiranya dia enggan menerima nasihat mereka, maklumkan hal itu kepada jemaah. Jika nasihat jemaah pun tidak diterimanya, anggaplah dia seperti orang yang tidak mengenal Allah atau pemungut cukai.</span>
</div>
<div class="p">
<span class="v-num v-18">18&nbsp;</span><span class="v MT18_18" data-id="MT18_18">‘Sesungguhnya, apa yang kamu ikat di dunia akan diikat di syurga, dan apa yang kamu uraikan di dunia akan diuraikan juga di syurga.</span>
</div>
<div class="p">
<span class="v-num v-19">19&nbsp;</span><span class="v MT18_19" data-id="MT18_19">‘Ketahuilah juga, setiap kali dua orang daripadamu di dunia ini bersetuju untuk memohon sesuatu daripada-Ku, permohonan itu akan dikabulkan oleh Bapa-Ku di syurga;</span>
<span class="v-num v-20">20&nbsp;</span><span class="v MT18_20" data-id="MT18_20">kerana apabila dua atau tiga orang berhimpun kerana-Ku, Aku ada di situ bersama mereka.’</span>
</div>
<div class="s1">Ibarat tentang pengampunan</div>
<div class="p">
<span class="v-num v-21">21&nbsp;</span><span class="v MT18_21" data-id="MT18_21">Petrus datang mendapatkan Isa lalu bertanya, ‘Junjungan, jika saudaraku berdosa terhadapku, berapa kalikah harus kuampuni dia? Sehingga tujuh kali?’</span>
</div>
<div class="p">
<span class="v-num v-22">22&nbsp;</span><span class="v MT18_22" data-id="MT18_22">Isa menjawab, ‘Bukan tujuh kali. Tujuh puluh kali tujuh kali.’</span>
</div>
<div class="p">
<span class="v-num v-23">23&nbsp;</span><span class="v MT18_23" data-id="MT18_23">‘Kerana kerajaan syurga seperti berikut: Seorang raja hendak menyelesaikan kira-kira dengan para hambanya.</span>
<span class="v-num v-24">24&nbsp;</span><span class="v MT18_24" data-id="MT18_24">Salah seorang hambanya yang berhutang sebanyak lima puluh juta keping wang perak dibawa mengadapnya.</span>
<span class="v-num v-25">25&nbsp;</span><span class="v MT18_25" data-id="MT18_25">Hamba itu tidak dapat menjelaskan hutangnya. Oleh itu, raja memerintahkan supaya hamba itu dijual bersama anak isteri dan harta bendanya untuk membayar hutang itu.</span>
</div>
<div class="p">
<span class="v-num v-26">26&nbsp;</span><span class="v MT18_26" data-id="MT18_26">‘Hamba itu menyembah dan merayu, “Bersabarlah denganku. Aku akan menjelaskan hutang itu.”</span>
<span class="v-num v-27">27&nbsp;</span><span class="v MT18_27" data-id="MT18_27">Raja itu berasa kasihan kepadanya lalu menghapuskan segala hutangnya dan membebaskannya.</span>
</div>
<div class="p">
<span class="v-num v-28">28&nbsp;</span><span class="v MT18_28" data-id="MT18_28">‘Tetapi ketika hamba itu keluar, dia menemui seorang hamba lain yang berhutang seratus keping wang perak kepadanya. Dia menangkap dan hendak mencekik rakannya itu sambil berkata, “Bayar semua hutangmu.”</span>
</div>
<div class="p">
<span class="v-num v-29">29&nbsp;</span><span class="v MT18_29" data-id="MT18_29">‘Rakannya itu menyembah dan merayu, “Bersabarlah denganku. Aku akan menjelaskan hutangku.”</span>
</div>
<div class="p">
<span class="v-num v-30">30&nbsp;</span><span class="v MT18_30" data-id="MT18_30">‘Tetapi hamba itu tidak mempedulikan rayuan rakannya. Malah dia memerintahkan supaya rakannya dipenjarakan sehingga menjelaskan hutangnya.</span>
<span class="v-num v-31">31&nbsp;</span><span class="v MT18_31" data-id="MT18_31">Hamba-hamba lain dukacita melihatnya lalu mengadukan hal itu kepada raja.</span>
</div>
<div class="p">
<span class="v-num v-32">32&nbsp;</span><span class="v MT18_32" data-id="MT18_32">‘Raja pun memanggil hamba yang tidak berhati perut itu lalu berkata, “Sungguh kejam perbuatanmu! Aku telah menghapuskan segala hutangmu kerana kamu merayu supaya aku mengampunimu.</span>
<span class="v-num v-33">33&nbsp;</span><span class="v MT18_33" data-id="MT18_33">Bukankah sepatutnya kamu mengasihani rakanmu sebagaimana aku mengasihanimu?”</span>
<span class="v-num v-34">34&nbsp;</span><span class="v MT18_34" data-id="MT18_34">Dengan murkanya raja menitahkan supaya hamba yang tidak berperikemanusiaan itu dipenjarakan dan dihukum sehingga semua hutangnya dibayar.</span>
</div>
<div class="p">
<span class="v-num v-35">35&nbsp;</span><span class="v MT18_35" data-id="MT18_35">‘Begitulah Bapa-Ku yang di syurga akan memperlakukan setiap orang daripadamu yang tidak mengampuni saudaranya dengan ikhlas.’</span>
</div>

</div>
<div class="footer"><div class="nav">
<a class="prev" href="MT17.html">&lt;</a>
<a class="home" href="index.html">=</a>
<a class="next" href="MT19.html">&gt;</a>
</div></div>
</body>
</html>