<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Galatians 6 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GL.html">Kitab Suci Zabur Injil</a><a class="location" href="GL.html">Galatians 6</a><a class="prev" href="GL5.html">&lt;</a>
<a class="home" href="index.html">=</a>
<a class="next" href="EP1.html">&gt;</a>
</div></div>
<div class="section chapter GL GL6 uw_ms_kszi ms" dir="ltr" lang="ms" data-id="GL6" data-nextid="EP1" data-previd="GL5">
<div class="c">6</div>
<div class="s1">Saling membantu</div>
<div class="p">
<span class="v-num v-1">1&nbsp;</span><span class="v GL6_1" data-id="GL6_1">Saudara-saudara, jika seseorang didapati melakukan sesuatu kesalahan, kamu yang bersifat rohani pimpinlah dia ke jalan baik dengan lemah lembut, sambil menjaga dirimu, jangan sampai kamu turut tergoda. </span>
<span class="v-num v-2">2&nbsp;</span><span class="v GL6_2" data-id="GL6_2">Tanggung-menanggunglah beban satu sama lain, dan dengan demikian laksanakan hukum al-Masih. </span>
<span class="v-num v-3">3&nbsp;</span><span class="v GL6_3" data-id="GL6_3">Jika seseorang menyangka dirinya mempunyai kelebihan sedangkan dia sebenarnya tidak mempunyainya, maka dia menipu dirinya sendiri. </span>
<span class="v-num v-4">4&nbsp;</span><span class="v GL6_4" data-id="GL6_4">Setiap orang harus meneliti kerjanya sendiri, supaya dia dapat bermegah atas apa yang ada pada dirinya sahaja, bukan berbanding dengan apa yang ada pada orang lain. </span>
<span class="v-num v-5">5&nbsp;</span><span class="v GL6_5" data-id="GL6_5">Ini kerana setiap orang akan menanggung bebannya sendiri.</span>
</div>
<div class="p">
<span class="v-num v-6">6&nbsp;</span><span class="v GL6_6" data-id="GL6_6">Orang yang diajari firman hendaklah berkongsi segala yang baik dengan pengajarnya.</span>
</div>
<div class="p">
<span class="v-num v-7">7&nbsp;</span><span class="v GL6_7" data-id="GL6_7">Janganlah tertipu: Allah tidak dapat dipermainkan, kerana apa yang disemai oleh seseorang, itulah yang akan dituainya. </span>
<span class="v-num v-8">8&nbsp;</span><span class="v GL6_8" data-id="GL6_8">Orang yang menyemai bagi hawa nafsu dunia akan menuai kebinasaan daripadanya; manakala orang yang menyemai bagi Roh akan menuai hidup yang kekal. </span>
<span class="v-num v-9">9&nbsp;</span><span class="v GL6_9" data-id="GL6_9">Janganlah kita jemu berbuat baik, kerana pada musimnya nanti kita akan menuai jika kita tidak berputus asa. </span>
<span class="v-num v-10">10&nbsp;</span><span class="v GL6_10" data-id="GL6_10">Oleh itu, apabila ada peluang, kita haruslah berbuat baik kepada semua orang, lebih-lebih lagi saudara-saudara kita yang seiman.</span>
</div>
<div class="s1">Bukan persunatan tetapi satu ciptaan baru</div>
<div class="p">
<span class="v-num v-11">11&nbsp;</span><span class="v GL6_11" data-id="GL6_11">Lihatlah betapa besarnya huruf-huruf yang kutulis kepadamu dengan tanganku sendiri!</span>
</div>
<div class="p">
<span class="v-num v-12">12&nbsp;</span><span class="v GL6_12" data-id="GL6_12">Mereka yang ingin menunjukkan diri baik dalam hal dunia, merekalah yang ingin memaksa kamu bersunat, semata-mata untuk mengelakkan diri mereka dianiaya kerana salib al-Masih. </span>
<span class="v-num v-13">13&nbsp;</span><span class="v GL6_13" data-id="GL6_13">Orang yang bersunat itu pun tidak memegang hukum Taurat, tetapi mereka mahu kamu disunatkan supaya mereka dapat bermegah dengan keadaan jasmanimu. </span>
<span class="v-num v-14">14&nbsp;</span><span class="v GL6_14" data-id="GL6_14">Tetapi aku sekali-kali tidak mahu bermegah dengan apapun kecuali salib Junjungan kita Isa al-Masih yang melalui-Nya dunia telah disalib kepadaku dan aku juga kepada dunia. </span>
<span class="v-num v-15">15&nbsp;</span><span class="v GL6_15" data-id="GL6_15">Ini kerana sama ada bersunat ataupun tidak tiada ertinya; menjadi satu ciptaan baru, itulah yang penting. </span>
<span class="v-num v-16">16&nbsp;</span><span class="v GL6_16" data-id="GL6_16">Bagi mereka yang hidup menurut hukum ini, sejahtera dan belas kasihan di atas mereka, dan di atas Israel Allah.</span>
</div>
<div class="p">
<span class="v-num v-17">17&nbsp;</span><span class="v GL6_17" data-id="GL6_17">Akhir kata, janganlah sesiapa menyusahkan aku, kerana pada tubuhku ada parut-parut Isa.</span>
</div>
<div class="p">
<span class="v-num v-18">18&nbsp;</span><span class="v GL6_18" data-id="GL6_18">Saudara-saudara, semoga kasih kurnia Junjungan kita Isa al-Masih menyertaimu. Amin.</span>
</div>

</div>
<div class="footer"><div class="nav">
<a class="prev" href="GL5.html">&lt;</a>
<a class="home" href="index.html">=</a>
<a class="next" href="EP1.html">&gt;</a>
</div></div>
</body>
</html>