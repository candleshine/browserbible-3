<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>John 9 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Kitab Suci Zabur Injil</a><a class="location" href="JN.html">John 9</a><a class="prev" href="JN8.html">&lt;</a>
<a class="home" href="index.html">=</a>
<a class="next" href="JN10.html">&gt;</a>
</div></div>
<div class="section chapter JN JN9 uw_ms_kszi ms" dir="ltr" lang="ms" data-id="JN9" data-nextid="JN10" data-previd="JN8">
<div class="c">9</div>
<div class="s1">Penyembuhan seorang lelaki yang buta sejak lahir</div>
<div class="p">
<span class="v-num v-1">1&nbsp;</span><span class="v JN9_1" data-id="JN9_1">Ketika Isa sedang lalu di suatu tempat, Dia terpandang seorang lelaki yang buta sejak lahir. </span>
<span class="v-num v-2">2&nbsp;</span><span class="v JN9_2" data-id="JN9_2">Para pengikut-Nya bertanya, ‘Tuan Guru, siapakah yang berdosa, orang itu atau ibu bapanya, maka dia dilahirkan buta?’</span>
</div>
<div class="p">
<span class="v-num v-3">3&nbsp;</span><span class="v JN9_3" data-id="JN9_3">Isa menjawab, ‘Bukan dia dan bukan juga ibu bapanya. Dia begitu supaya kuasa Allah dapat dinyatakan melaluinya. </span>
<span class="v-num v-4">4&nbsp;</span><span class="v JN9_4" data-id="JN9_4">Selagi siang, kita mesti melakukan tugas Dia yang telah mengutus-Ku. Malam akan tiba apabila seorang tidak dapat melakukan apa-apa lagi. </span>
<span class="v-num v-5">5&nbsp;</span><span class="v JN9_5" data-id="JN9_5">Selama Aku di dunia, Akulah cahaya dunia.’</span>
</div>
<div class="p">
<span class="v-num v-6">6&nbsp;</span><span class="v JN9_6" data-id="JN9_6">Selepas itu, Isa berludah ke tanah untuk membuat tanah liat lalu menyapukannya pada mata orang itu. </span>
<span class="v-num v-7">7&nbsp;</span><span class="v JN9_7" data-id="JN9_7">Isa berkata kepadanya, ‘Pergilah basuh mukamu di Kolam Siloam’ (Siloam bererti ‘diutus’ dalam bahasa Ibrani). Orang itu pun pergi membasuh muka. Apabila dia kembali, dia sudah dapat melihat.</span>
</div>
<div class="p">
<span class="v-num v-8">8&nbsp;</span><span class="v JN9_8" data-id="JN9_8">Jiran tetangga dan semua orang yang tahu dia buta bertanya, ‘Bukankah orang ini yang selalu duduk meminta sedekah?’ </span>
<span class="v-num v-9">9&nbsp;</span><span class="v JN9_9" data-id="JN9_9">Ada yang berkata, ‘Ya, dialah.’ Ada pula yang berkata, ‘Bukan, hanya serupa dengannya.’</span>
</div>
<div class="p">
<span class="v JN9_9" data-id="JN9_9">Tetapi orang itu sendiri mengaku, ‘Akulah orang itu.’</span>
</div>
<div class="p">
<span class="v-num v-10">10&nbsp;</span><span class="v JN9_10" data-id="JN9_10">Mereka bertanya kepadanya, ‘Bagaimanakah sekarang kamu dapat melihat?’</span>
</div>
<div class="p">
<span class="v-num v-11">11&nbsp;</span><span class="v JN9_11" data-id="JN9_11">Dia menjawab, ‘Orang yang bernama Isa telah membuat secebis tanah liat, disapukan-Nya ke mataku lalu berkata, “Pergilah basuh mukamu di Kolam Siloam.” Sebaik-baik sahaja aku membasuh muka di kolam itu, aku pun dapat melihat.’</span>
</div>
<div class="p">
<span class="v-num v-12">12&nbsp;</span><span class="v JN9_12" data-id="JN9_12">Mereka bertanya, ‘Di manakah orang itu?’ </span>
</div>
<div class="p">
<span class="v JN9_12" data-id="JN9_12">Dia menjawab, ‘Aku tidak tahu.’</span>
</div>
<div class="s1">Perselisihan pendapat tentang Isa</div>
<div class="p">
<span class="v-num v-13">13&nbsp;</span><span class="v JN9_13" data-id="JN9_13">Orang yang dahulunya buta itu dibawa mereka kepada orang Farisi. </span>
<span class="v-num v-14">14&nbsp;</span><span class="v JN9_14" data-id="JN9_14">Isa telah membuat tanah liat dan menyembuhkan mata orang itu pada hari Sabat. </span>
<span class="v-num v-15">15&nbsp;</span><span class="v JN9_15" data-id="JN9_15">Orang Farisi menanya orang itu bagaimana dia dapat melihat. Jawabnya, ‘Dia menyapukan tanah liat pada mataku, lalu aku membasuh muka, dan kemudian aku dapat melihat.’ </span>
<span class="v-num v-16">16&nbsp;</span><span class="v JN9_16" data-id="JN9_16">Sebilangan orang Farisi itu berkata, ‘Dia bukan daripada Allah, kerana Dia melanggar peraturan hari Sabat.’ Tetapi ada pula yang berkata, ‘Kalau Dia orang berdosa, bagaimana Dia dapat melakukan mukjizat begini?’ Dengan demikian timbullah perselisihan pendapat di kalangan mereka.</span>
</div>
<div class="p">
<span class="v-num v-17">17&nbsp;</span><span class="v JN9_17" data-id="JN9_17">Orang Farisi bertanya lagi kepada orang yang dahulunya buta itu, ‘Kamu berkata Dia menyembuhkan matamu. Bagaimana pendapatmu tentang Dia?’</span>
</div>
<div class="p">
<span class="v JN9_17" data-id="JN9_17">Orang itu menjawab, ‘Dia seorang nabi.’</span>
</div>
<div class="p">
<span class="v-num v-18">18&nbsp;</span><span class="v JN9_18" data-id="JN9_18">Orang Yahudi enggan percaya bahawa orang itu dahulu buta matanya. Oleh itu mereka memanggil ibu bapanya. </span>
<span class="v-num v-19">19&nbsp;</span><span class="v JN9_19" data-id="JN9_19">Mereka bertanya, ‘Benarkah dia anak kamu yang buta sejak lahir? Bagaimana pula dia boleh celik?’</span>
</div>
<div class="p">
<span class="v-num v-20">20&nbsp;</span><span class="v JN9_20" data-id="JN9_20">Ibu bapa orang itu menjawab, ‘Ya, benar dia anak kami yang buta sejak lahir. </span>
<span class="v-num v-21">21&nbsp;</span><span class="v JN9_21" data-id="JN9_21">Tetapi kami tidak tahu bagaimana dia dapat melihat sekarang dan siapa yang menyembuhkan matanya. Dia sudah dewasa, tanyalah dia. Dia dapat menjawab sendiri.’ </span>
<span class="v-num v-22">22&nbsp;</span><span class="v JN9_22" data-id="JN9_22">Ibu bapa orang itu berkata demikian kerana takut akan orang Yahudi itu yang telah bersetuju bahawa sesiapa yang mengakui Isa itu al-Masih akan disingkirkan dari saumaah. </span>
<span class="v-num v-23">23&nbsp;</span><span class="v JN9_23" data-id="JN9_23">Maka itulah ibu bapanya berkata, ‘Dia sudah dewasa, tanyalah dia.’</span>
</div>
<div class="p">
<span class="v-num v-24">24&nbsp;</span><span class="v JN9_24" data-id="JN9_24">Mereka pun memanggil orang itu lagi dan berkata, ‘Akuilah kemuliaan Allah! Kamu tahu Dia itu orang berdosa.’</span>
</div>
<div class="p">
<span class="v-num v-25">25&nbsp;</span><span class="v JN9_25" data-id="JN9_25">Dia menjawab, ‘Sama ada Dia orang berdosa atau tidak, aku tidak tahu. Yang kutahu, dulu aku buta, sekarang aku dapat melihat.’</span>
</div>
<div class="p">
<span class="v-num v-26">26&nbsp;</span><span class="v JN9_26" data-id="JN9_26">Mereka bertanya lagi, ‘Apa yang dibuat-Nya kepadamu? Bagaimana Dia mencelikkan matamu?’</span>
</div>
<div class="p">
<span class="v-num v-27">27&nbsp;</span><span class="v JN9_27" data-id="JN9_27">Dia menjawab, ‘Aku telah pun memberitahumu, tetapi kamu tidak mendengar. Mengapakah kamu hendak mendengarnya lagi? Adakah kamu ingin menjadi pengikut-Nya juga?’</span>
</div>
<div class="p">
<span class="v-num v-28">28&nbsp;</span><span class="v JN9_28" data-id="JN9_28">Mereka mencacinya dan berkata, ‘Kamulah pengikut-Nya. Kami pengikut Musa. </span>
<span class="v-num v-29">29&nbsp;</span><span class="v JN9_29" data-id="JN9_29">Kami tahu Allah berfirman kepada Musa. Orang itu, tiada siapa yang tahu dari mana Dia datang.’</span>
</div>
<div class="p">
<span class="v-num v-30">30&nbsp;</span><span class="v JN9_30" data-id="JN9_30">‘Hairan sekali,’ kata orang yang dahulunya buta itu. ‘Kamu tidak tahu dari mana Dia datang, tetapi Dia telah mencelikkan mataku! </span>
<span class="v-num v-31">31&nbsp;</span><span class="v JN9_31" data-id="JN9_31">Kita tahu bahawa Allah tidak mendengar permintaan orang berdosa. Tetapi jika seseorang takut akan Allah dan melakukan kehendak-Nya, Allah akan mendengar permintaan-Nya. </span>
<span class="v-num v-32">32&nbsp;</span><span class="v JN9_32" data-id="JN9_32">Sejak permulaan dunia, belum pernah kedengaran kisah orang yang dapat mencelikkan mata orang yang buta sejak lahir. </span>
<span class="v-num v-33">33&nbsp;</span><span class="v JN9_33" data-id="JN9_33">Jika orang itu bukan daripada Allah, tidaklah dapat Dia melakukannya.’</span>
</div>
<div class="p">
<span class="v-num v-34">34&nbsp;</span><span class="v JN9_34" data-id="JN9_34">Mereka berkata kepadanya, ‘Kamu orang berdosa sejak lahir. Kamu hendak cuba mengajar kami?’ Mereka pun menghalaunya keluar.</span>
</div>
<div class="s1">Kebutaan rohani</div>
<div class="p">
<span class="v-num v-35">35&nbsp;</span><span class="v JN9_35" data-id="JN9_35">Isa mendengar bahawa mereka telah menghalaunya keluar, dan selepas menemuinya, Dia bertanya, ‘Adakah kamu percaya kepada Putera Insan?</span>
</div>
<div class="p">
<span class="v-num v-36">36&nbsp;</span><span class="v JN9_36" data-id="JN9_36">Orang itu menjawab, ‘Siapakah Dia, Junjungan? Katakanlah kepadaku, supaya aku dapat percaya kepada-Nya.’</span>
</div>
<div class="p">
<span class="v-num v-37">37&nbsp;</span><span class="v JN9_37" data-id="JN9_37">Isa berkata, ‘Kamu sudahpun melihat-Nya. Dialah yang sedang bercakap denganmu sekarang.’</span>
</div>
<div class="p">
<span class="v-num v-38">38&nbsp;</span><span class="v JN9_38" data-id="JN9_38">Orang itu berkata, ‘Ya Junjungan, aku percaya.’ Dia pun sujud kepada Isa.</span>
</div>
<div class="p">
<span class="v-num v-39">39&nbsp;</span><span class="v JN9_39" data-id="JN9_39">Isa berkata, ‘Aku datang ke dunia ini untuk menghakimi manusia; supaya orang buta dapat melihat, manakala orang yang dapat melihat pula buta.’</span>
</div>
<div class="p">
<span class="v-num v-40">40&nbsp;</span><span class="v JN9_40" data-id="JN9_40">Ketika orang Farisi di situ mendengar kata-kata Isa, mereka bertanya kepada-Nya, ‘Adakah Kaumaksudkan kami juga buta?’</span>
</div>
<div class="p">
<span class="v-num v-41">41&nbsp;</span><span class="v JN9_41" data-id="JN9_41">Isa menjawab, ‘Kalaulah kamu buta, tidaklah kamu berdosa. Tetapi kamu berkata kamu dapat melihat, maka kamu tetap berdosa.’</span>
</div>

</div>
<div class="footer"><div class="nav">
<a class="prev" href="JN8.html">&lt;</a>
<a class="home" href="index.html">=</a>
<a class="next" href="JN10.html">&gt;</a>
</div></div>
</body>
</html>