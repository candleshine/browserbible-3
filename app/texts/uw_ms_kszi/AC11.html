<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Acts 11 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Kitab Suci Zabur Injil</a><a class="location" href="AC.html">Acts 11</a><a class="prev" href="AC10.html">&lt;</a>
<a class="home" href="index.html">=</a>
<a class="next" href="AC12.html">&gt;</a>
</div></div>
<div class="section chapter AC AC11 uw_ms_kszi ms" dir="ltr" lang="ms" data-id="AC11" data-nextid="AC12" data-previd="AC10">
<div class="c">11</div>
<div class="s1">Petrus menjelaskan tindakannya</div>
<div class="m">
<span class="v-num v-1">1&nbsp;</span><span class="v AC11_1" data-id="AC11_1">Para rasul dan saudara-saudara di seluruh Yudea mendengar khabar bahawa orang bukan bani Israel juga telah menerima firman Allah.</span>
<span class="v-num v-2">2&nbsp;</span><span class="v AC11_2" data-id="AC11_2">Apabila Petrus pergi ke Baitulmaqdis, orang Yahudi yang percaya kepada Isa dan masih berpegang kepada upacara sunat, membantah perbuatannya.</span>
<span class="v-num v-3">3&nbsp;</span><span class="v AC11_3" data-id="AC11_3">Mereka berkata, ‘Kamu telah menumpang di rumah orang bangsa asing yang tidak bersunat; malah kamu telah makan bersama mereka!’</span>
</div>
<div class="p">
<span class="v-num v-4">4&nbsp;</span><span class="v AC11_4" data-id="AC11_4">Oleh yang demikian, Petrus menerangkan segala yang telah berlaku, satu persatu:</span>
<span class="v-num v-5">5&nbsp;</span><span class="v AC11_5" data-id="AC11_5">‘Ketika aku sedang berdoa di Yope, aku telah melihat satu penglihatan. Aku melihat sesuatu seperti kain yang amat lebar, terikat keempat-empat penjurunya, diturunkan dari langit lalu terletak dekat denganku.</span>
<span class="v-num v-6">6&nbsp;</span><span class="v AC11_6" data-id="AC11_6">Aku memerhatikannya lalu melihat binatang yang berkaki empat, yang liar dan yang melata, juga burung-burung.</span>
<span class="v-num v-7">7&nbsp;</span><span class="v AC11_7" data-id="AC11_7">Aku mendengar suara berkata, “Hai Petrus, bangunlah, sembelih dan makanlah.”</span>
</div>
<div class="p">
<span class="v-num v-8">8&nbsp;</span><span class="v AC11_8" data-id="AC11_8">‘Aku berkata, “Ya Tuhan, jangan demikian, aku belum pernah makan barang yang haram atau najis.”</span>
</div>
<div class="p">
<span class="v-num v-9">9&nbsp;</span><span class="v AC11_9" data-id="AC11_9">‘Suara itu berkata pula kepadaku, “Barang yang dihalalkan oleh Allah, jangan kau haramkan.”</span>
<span class="v-num v-10">10&nbsp;</span><span class="v AC11_10" data-id="AC11_10">Ini berulang tiga kali, kemudian semuanya terangkat naik semula ke langit.</span>
</div>
<div class="p">
<span class="v-num v-11">11&nbsp;</span><span class="v AC11_11" data-id="AC11_11">‘Pada ketika itu tiga orang yang diutus dari Kaisarea kepadaku berdiri di hadapan rumah yang kami tumpang.</span>
<span class="v-num v-12">12&nbsp;</span><span class="v AC11_12" data-id="AC11_12">Roh Suci menyuruh aku pergi bersama mereka tanpa ragu-ragu. Enam orang saudara seiman di Yope menyertaiku ke Kaisarea lalu kami masuk ke rumah Kornelius.</span>
<span class="v-num v-13">13&nbsp;</span><span class="v AC11_13" data-id="AC11_13">Kornelius bercerita kepada kami bahawa dia telah melihat malaikat berdiri di hadapannya di rumahnya dan berkata kepadanya, “Suruhlah orang pergi ke Yope memanggil seorang bernama Simon bergelar Petrus.</span>
<span class="v-num v-14">14&nbsp;</span><span class="v AC11_14" data-id="AC11_14">Dia akan menyampaikan perkhabaran yang menyelamatkan kamu sekeluarga.”</span>
</div>
<div class="p">
<span class="v-num v-15">15&nbsp;</span><span class="v AC11_15" data-id="AC11_15">‘Apabila aku mula bercakap, Roh Suci memenuhi mereka, seperti yang terjadi kepada kita dahulu.</span>
<span class="v-num v-16">16&nbsp;</span><span class="v AC11_16" data-id="AC11_16">Ketika itu aku teringat kata-kata Junjungan: “Yahya mengimadkan dengan air, tetapi kamu akan diimadkan dengan Roh Suci.”</span>
<span class="v-num v-17">17&nbsp;</span><span class="v AC11_17" data-id="AC11_17">Jelaslah bahawa Allah telah memberi orang asing itu kurnia yang sama seperti yang kita terima ketika kita beriman kepada Junjungan Isa al-Masih. Siapakah aku untuk cuba menghalang kuasa Allah?’</span>
</div>
<div class="p">
<span class="v-num v-18">18&nbsp;</span><span class="v AC11_18" data-id="AC11_18">Setelah mendengar penjelasan Petrus, mereka tidak membantah perbuatannya lagi, lantas mereka memuji Allah dan berkata, ‘Kalau begitu, Allah memberikan peluang kepada orang bukan bani Israel juga untuk bertaubat dan mendapat hidup.’</span>
</div>
<div class="s1">Jemaah di Antiokhia</div>
<div class="p">
<span class="v-num v-19">19&nbsp;</span><span class="v AC11_19" data-id="AC11_19">Setelah Stefanus dibunuh, orang yang tercerai-berai kerana dianiaya sampai ke Finisia, Siprus dan Antiokhia. Mereka menyampaikan firman hanya kepada orang Yahudi;</span>
<span class="v-num v-20">20&nbsp;</span><span class="v AC11_20" data-id="AC11_20">tetapi sesetengah daripada mereka dari Siprus dan Kirene datang ke Antiokhia lalu menyampaikan berita baik tentang Junjungan Isa kepada orang bukan bani Israel.</span>
<span class="v-num v-21">21&nbsp;</span><span class="v AC11_21" data-id="AC11_21">Melalui kuasa Tuhan yang menyertai mereka, ramai orang percaya dan berpaling kepada-Nya.</span>
</div>
<div class="p">
<span class="v-num v-22">22&nbsp;</span><span class="v AC11_22" data-id="AC11_22">Jemaah di Baitulmaqdis mendengar hal itu lalu menyuruh Barnabas pergi ke Antiokhia.</span>
<span class="v-num v-23">23&nbsp;</span><span class="v AC11_23" data-id="AC11_23">Setelah dia sampai dan melihat kasih kurnia Allah itu, dia amat sukacita dan menggalakkan mereka semua supaya meneguhkan azam untuk tetap setia kepada Tuhan.</span>
<span class="v-num v-24">24&nbsp;</span><span class="v AC11_24" data-id="AC11_24">Barnabas orang baik, penuh dengan Roh Suci dan iman. Semakin bertambahlah bilangan orang yang percaya akan Tuhan.</span>
</div>
<div class="p">
<span class="v-num v-25">25&nbsp;</span><span class="v AC11_25" data-id="AC11_25">Kemudian Barnabas pergi ke Tarsus mencari Saul;</span>
<span class="v-num v-26">26&nbsp;</span><span class="v AC11_26" data-id="AC11_26">setelah menemuinya, dibawanya ke Antiokhia. Selama setahun kedua-duanya berserta dengan jemaah dan mengajar ramai orang. Di Antiokhialah para pengikut mula-mula disebut Masihi.</span>
</div>
<div class="p">
<span class="v-num v-27">27&nbsp;</span><span class="v AC11_27" data-id="AC11_27">Pada masa itu beberapa orang nabi turun dari Baitulmaqdis ke Antiokhia.</span>
<span class="v-num v-28">28&nbsp;</span><span class="v AC11_28" data-id="AC11_28">Seorang yang bernama Agabus bernubuat dengan ilham Roh Suci bahawa bencana kebuluran akan melanda seluruh dunia; ini sesungguhnya terjadi pada zaman Klaudius.</span>
<span class="v-num v-29">29&nbsp;</span><span class="v AC11_29" data-id="AC11_29">Para pengikut Isa membuat keputusan hendak menghantar bantuan, menurut kemampuan masing-masing, kepada saudara-saudara di Yudea.</span>
<span class="v-num v-30">30&nbsp;</span><span class="v AC11_30" data-id="AC11_30">Mereka mengirimkannya kepada tua-tua melalui Barnabas dan Saul.</span>
</div>

</div>
<div class="footer"><div class="nav">
<a class="prev" href="AC10.html">&lt;</a>
<a class="home" href="index.html">=</a>
<a class="next" href="AC12.html">&gt;</a>
</div></div>
</body>
</html>