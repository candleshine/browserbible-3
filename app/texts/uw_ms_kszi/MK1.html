<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Mark 1 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Kitab Suci Zabur Injil</a><a class="location" href="MK.html">Mark 1</a><a class="prev" href="MT28.html">&lt;</a>
<a class="home" href="index.html">=</a>
<a class="next" href="MK2.html">&gt;</a>
</div></div>
<div class="section chapter MK MK1 uw_ms_kszi ms" dir="ltr" lang="ms" data-id="MK1" data-nextid="MK2" data-previd="MT28">
<div class="mt">Markus</div>
<div class="c">1</div>
<div class="s1">Nabi Yahya</div>
<div class="p">
<span class="v-num v-1">1&nbsp;</span><span class="v MK1_1" data-id="MK1_1">Inilah permulaan Injil tentang Isa al-Masih, Putera Allah,</span>
</div>
<div class="p">
<span class="v-num v-2">2&nbsp;</span><span class="v MK1_2" data-id="MK1_2">Seperti yang tersurat dalam nubuat Nabi Yasyaya:</span>
</div>
<div class="p">
<span class="v MK1_2" data-id="MK1_2">‘Lihatlah, Aku akan menghantar utusan-Ku untuk mendahului-Mu,</span>
</div>
<div class="p">
<span class="v MK1_2" data-id="MK1_2">dialah yang akan menyediakan jalan bagi-Mu’</span>
</div>
<div class="p">
<span class="v-num v-3">3&nbsp;</span><span class="v MK1_3" data-id="MK1_3">‘satu suara berseru di gurun,</span>
</div>
<div class="p">
<span class="v MK1_3" data-id="MK1_3">“Sediakanlah jalan bagi Tuhan,</span>
</div>
<div class="p">
<span class="v MK1_3" data-id="MK1_3">luruskanlah jalan bagi-Nya.” ’</span>
</div>
<div class="b">&nbsp;</div>
<div class="m">
<span class="v-num v-4">4&nbsp;</span><span class="v MK1_4" data-id="MK1_4">Demikianlah Yahya muncul di gurun, mengimadkan orang dan mengkhabarkan firman – bertaubatlah dan datanglah untuk diimadkan, supaya Allah mengampunkan dosamu.</span>
<span class="v-num v-5">5&nbsp;</span><span class="v MK1_5" data-id="MK1_5">Ramailah orang yang datang dari Yudea dan Baitulmaqdis untuk mendengar kata-kata Yahya. Mereka mengakui dosa mereka lalu Yahya mengimadkan mereka di Sungai Yordan.</span>
<span class="v-num v-6">6&nbsp;</span><span class="v MK1_6" data-id="MK1_6">Yahya berpakaian yang dibuat daripada bulu unta dengan tali pinggang daripada kulit. Makanannya belalang dan madu gurun.</span>
<span class="v-num v-7">7&nbsp;</span><span class="v MK1_7" data-id="MK1_7">Inilah beritanya: ‘Seorang yang lebih besar daripadaku akan datang selepasku. Tali kasut-Nya pun tidak layak kuurai.</span>
<span class="v-num v-8">8&nbsp;</span><span class="v MK1_8" data-id="MK1_8">Aku mengimadkanmu dengan air, tetapi Dia akan mengimadkanmu dengan Roh Suci.’</span>
</div>
<div class="s1">Yahya mengimadkan Isa</div>
<div class="p">
<span class="v-num v-9">9&nbsp;</span><span class="v MK1_9" data-id="MK1_9">Kemudian Isa datang dari Nasaret di Galilea, lalu diimadkan oleh Yahya di Sungai Yordan.</span>
<span class="v-num v-10">10&nbsp;</span><span class="v MK1_10" data-id="MK1_10">Ketika Isa keluar dari sungai itu, Dia melihat langit terbuka dan Roh Suci seperti burung merpati turun hinggap ke atas-Nya.</span>
<span class="v-num v-11">11&nbsp;</span><span class="v MK1_11" data-id="MK1_11">Lalu kedengaran suara dari syurga: ‘Engkaulah Putera-Ku yang Kukasihi dan dengan-Mu Aku berkenan.’</span>
</div>
<div class="p">
<span class="v-num v-12">12&nbsp;</span><span class="v MK1_12" data-id="MK1_12">Lantas, Roh Suci memimpin Isa ke gurun.</span>
<span class="v-num v-13">13&nbsp;</span><span class="v MK1_13" data-id="MK1_13">Isa di situ selama empat puluh hari dan digoda oleh Iblis serta dikelilingi binatang liar. Para malaikat datang melayani-Nya.</span>
</div>
<div class="s1">Pengikut Isa yang pertama</div>
<div class="p">
<span class="v-num v-14">14&nbsp;</span><span class="v MK1_14" data-id="MK1_14">Setelah Yahya dipenjarakan, Isa pergi ke Galilea lalu mengkhabarkan Injil daripada Allah.</span>
<span class="v-num v-15">15&nbsp;</span><span class="v MK1_15" data-id="MK1_15">Isa berkata, ‘Sudah genap masanya dan kerajaan Allah hampir tiba. Bertaubatlah dan percayalah akan Injil ini!’</span>
</div>
<div class="p">
<span class="v-num v-16">16&nbsp;</span><span class="v MK1_16" data-id="MK1_16">Ketika Isa sedang berjalan di pinggir Laut Galilea, Dia terpandang dua orang nelayan, Simon dan saudaranya Andreas, sedang menjala ikan.</span>
<span class="v-num v-17">17&nbsp;</span><span class="v MK1_17" data-id="MK1_17">Isa berkata kepada mereka, ‘Ikutlah Aku. Aku akan menjadikan kamu penjala insan.’</span>
<span class="v-num v-18">18&nbsp;</span><span class="v MK1_18" data-id="MK1_18">Mereka terus meninggalkan jala mereka dan mengikut-Nya.</span>
</div>
<div class="p">
<span class="v-num v-19">19&nbsp;</span><span class="v MK1_19" data-id="MK1_19">Sejurus berjalan, Isa melihat dua orang lagi adik-beradik, bernama Yakobus dan Yahya, anak Zebedeus. Mereka sedang duduk mengemaskan jala di dalam perahu.</span>
<span class="v-num v-20">20&nbsp;</span><span class="v MK1_20" data-id="MK1_20">Isa terus memanggil mereka. Kedua-dua beradik itu meninggalkan bapa mereka dengan orang gajinya di dalam perahu, lalu mengikut Isa.</span>
</div>
<div class="s1">Isa membentak roh durjana</div>
<div class="p">
<span class="v-num v-21">21&nbsp;</span><span class="v MK1_21" data-id="MK1_21">Isa dan pengikut-pengikut-Nya tiba di Kapernaum. Pada hari Sabat berikutnya, Isa masuk ke saumaah lalu mengajar.</span>
<span class="v-num v-22">22&nbsp;</span><span class="v MK1_22" data-id="MK1_22">Semua yang mendengar-Nya kagum kerana Dia mengajar dengan penuh kewibawaan, berbeza dari guru-guru Taurat.</span>
<span class="v-num v-23">23&nbsp;</span><span class="v MK1_23" data-id="MK1_23">Ketika itu seorang yang dirasuk roh durjana berada di saumaah. Dia berseru:</span>
<span class="v-num v-24">24&nbsp;</span><span class="v MK1_24" data-id="MK1_24">‘Apa yang hendak Kaubuat kepada kami, hai Isa orang Nasaret? Adakah Engkau hendak membinasakan kami? Aku tahu siapa Engkau. Engkau Yang Suci daripada Allah!’</span>
</div>
<div class="p">
<span class="v-num v-25">25&nbsp;</span><span class="v MK1_25" data-id="MK1_25">Isa membentak roh itu, ‘Diam! Keluar daripada orang ini!’</span>
<span class="v-num v-26">26&nbsp;</span><span class="v MK1_26" data-id="MK1_26">Roh durjana itu menggoncang-goncang tubuh orang yang dirasuknya lalu keluar sambil menjerit.</span>
</div>
<div class="p">
<span class="v-num v-27">27&nbsp;</span><span class="v MK1_27" data-id="MK1_27">Hal ini menyebabkan semua orang tercengang lalu berbisik sesama sendiri, ‘Adakah ini suatu ajaran baru? Dia memerintah roh-roh durjana dengan penuh kuasa dan mereka menurut kata-Nya.’</span>
<span class="v-num v-28">28&nbsp;</span><span class="v MK1_28" data-id="MK1_28">Dengan demikian, khabar tentang Isa segera tersebar ke seluruh Galilea.</span>
</div>
<div class="s1">Isa menyembuhkan ramai orang</div>
<div class="p">
<span class="v-num v-29">29&nbsp;</span><span class="v MK1_29" data-id="MK1_29">Isa dan pengikut-Nya, termasuk Yakobus dan Yahya, keluar dari saumaah itu lalu ke tempat kediaman Simon dan Andreas.</span>
<span class="v-num v-30">30&nbsp;</span><span class="v MK1_30" data-id="MK1_30">Ibu mertua Simon sedang demam terbaring di tempat tidur. Setibanya Isa di situ, Dia diberitahu tentang hal itu.</span>
<span class="v-num v-31">31&nbsp;</span><span class="v MK1_31" data-id="MK1_31">Isa menghampiri ibu mertua Simon, memegang tangannya dan menolongnya bangun. Demam wanita itu hilang lalu dia melayani mereka.</span>
</div>
<div class="p">
<span class="v-num v-32">32&nbsp;</span><span class="v MK1_32" data-id="MK1_32">Apabila malam menjelang, semua orang sakit dan orang yang dirasuk roh iblis dibawa kepada Isa.</span>
<span class="v-num v-33">33&nbsp;</span><span class="v MK1_33" data-id="MK1_33">Semua penduduk kota berhimpun di hadapan rumah itu.</span>
<span class="v-num v-34">34&nbsp;</span><span class="v MK1_34" data-id="MK1_34">Isa menyembuhkan ramai orang daripada pelbagai penyakit. Dia juga menghalau roh-roh iblis sambil memerintahkan mereka diam kerana mereka tahu siapa Dia.</span>
</div>
<div class="s1">Isa mengajar di kota-kota lain</div>
<div class="p">
<span class="v-num v-35">35&nbsp;</span><span class="v MK1_35" data-id="MK1_35">Keesokannya, pada waktu subuh, Isa bangun lalu pergi ke luar kota ke suatu tempat yang sunyi untuk berdoa.</span>
<span class="v-num v-36">36&nbsp;</span><span class="v MK1_36" data-id="MK1_36">Simon dan rakan-rakannya pergi mencari Isa.</span>
<span class="v-num v-37">37&nbsp;</span><span class="v MK1_37" data-id="MK1_37">Setelah menjumpai-Nya, mereka berkata: ‘Semua orang sedang mencari-Mu!’</span>
</div>
<div class="p">
<span class="v-num v-38">38&nbsp;</span><span class="v MK1_38" data-id="MK1_38">Isa berkata, ‘Kita mesti ke kota-kota lain di negeri ini supaya Aku dapat menyebarkan Injil di sana. Kerana tujuan inilah, maka Aku datang.’</span>
<span class="v-num v-39">39&nbsp;</span><span class="v MK1_39" data-id="MK1_39">Lalu Isa menjelajah ke serata Galilea, mengajar di saumaah dan menghalau roh-roh iblis.</span>
</div>
<div class="s1">Isa menyembuhkan seorang yang sakit kusta</div>
<div class="p">
<span class="v-num v-40">40&nbsp;</span><span class="v MK1_40" data-id="MK1_40">Seorang yang menghidap penyakit kusta datang kepada Isa lalu berlutut meminta pertolongan-Nya. Katanya, ‘Jika Engkau mahu, Engkau dapat mentahirkanku.’</span>
</div>
<div class="p">
<span class="v-num v-41">41&nbsp;</span><span class="v MK1_41" data-id="MK1_41">Isa berbelas kasihan lalu menghulurkan tangan-Nya menyentuh orang itu sambil berkata, ‘Aku mahu. Tahirlah!’</span>
<span class="v-num v-42">42&nbsp;</span><span class="v MK1_42" data-id="MK1_42">Pada saat itu juga orang itu ditahirkan daripada penyakit kusta.</span>
</div>
<div class="p">
<span class="v-num v-43">43&nbsp;</span><span class="v MK1_43" data-id="MK1_43">Isa menyuruhnya pergi dengan memberi suatu peringatan keras:</span>
<span class="v-num v-44">44&nbsp;</span><span class="v MK1_44" data-id="MK1_44">‘Dengar baik-baik. Jangan beritahu sesiapapun hal ini. Tetapi pergi kepada imam, kemudian persembahkan korban sebagaimana diperintahkan oleh Musa, sebagai bukti kepada mereka bahawa kamu benar-benar sudah ditahirkan.’</span>
<span class="v-num v-45">45&nbsp;</span><span class="v MK1_45" data-id="MK1_45">Tetapi orang itu menyebarkan hal itu merata-rata dan terus-menerus, sehingga Isa tidak dapat masuk ke bandar terang-terangan. Isa tinggal di luar kota di tempat-tempat yang lengang, namun orang dari pelbagai kawasan datang kepada-Nya.</span>
</div>

</div>
<div class="footer"><div class="nav">
<a class="prev" href="MT28.html">&lt;</a>
<a class="home" href="index.html">=</a>
<a class="next" href="MK2.html">&gt;</a>
</div></div>
</body>
</html>