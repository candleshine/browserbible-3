<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>John 20 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Kitab Suci Zabur Injil</a><a class="location" href="JN.html">John 20</a><a class="prev" href="JN19.html">&lt;</a>
<a class="home" href="index.html">=</a>
<a class="next" href="JN21.html">&gt;</a>
</div></div>
<div class="section chapter JN JN20 uw_ms_kszi ms" dir="ltr" lang="ms" data-id="JN20" data-nextid="JN21" data-previd="JN19">
<div class="c">20</div>
<div class="s1">Kebangkitan Isa al-Masih</div>
<div class="p">
<span class="v-num v-1">1&nbsp;</span><span class="v JN20_1" data-id="JN20_1">Pada awal pagi hari pertama minggu itu, ketika masih gelap lagi, Maryam Magdalena pergi ke makam itu. Dia mendapati batu penutup telah digulingkan dari lubang makam itu.</span>
<span class="v-num v-2">2&nbsp;</span><span class="v JN20_2" data-id="JN20_2">Dia pun berlari mencari Simon Petrus dan pengikut lain yang dikasihi oleh Isa lalu berkata, ‘Jenazah Junjungan telah diambil dari makam, entah ke mana dialihkan.’</span>
</div>
<div class="p">
<span class="v-num v-3">3&nbsp;</span><span class="v JN20_3" data-id="JN20_3">Petrus dan pengikut lain itu pun pergi ke makam.</span>
<span class="v-num v-4">4&nbsp;</span><span class="v JN20_4" data-id="JN20_4">Kedua-duanya berlari, tetapi pengikut lain itu berlari mendahului Petrus dan tiba di makam itu lebih dahulu.</span>
<span class="v-num v-5">5&nbsp;</span><span class="v JN20_5" data-id="JN20_5">Dia menjenguk ke dalam dan melihat kain linen di situ tetapi tidak masuk ke makam itu.</span>
<span class="v-num v-6">6&nbsp;</span><span class="v JN20_6" data-id="JN20_6">Apabila Simon Petrus yang menyusul pengikut lain itu tiba, dia terus masuk ke dalam makam itu dan nampak kain linen terletak di situ.</span>
<span class="v-num v-7">7&nbsp;</span><span class="v JN20_7" data-id="JN20_7">Dia juga melihat kain yang diikatkan pada kepala Isa, terlipat berasingan.</span>
<span class="v-num v-8">8&nbsp;</span><span class="v JN20_8" data-id="JN20_8">Kemudian, pengikut lain yang sampai dahulu itu pun masuk. Dia melihat segala-galanya lalu percaya.</span>
<span class="v-num v-9">9&nbsp;</span><span class="v JN20_9" data-id="JN20_9">Setakat itu mereka belum memahami apa yang tersurat di dalam Kitab Suci, iaitu Dia harus bangkit daripada kematian.</span>
</div>
<div class="p">
<span class="v-num v-10">10&nbsp;</span><span class="v JN20_10" data-id="JN20_10">Selepas itu, pengikut-pengikut Isa itu pun pulang ke rumah mereka.</span>
</div>
<div class="s1">Isa menampakkan diri kepada Maryam</div>
<div class="p">
<span class="v-num v-11">11&nbsp;</span><span class="v JN20_11" data-id="JN20_11">Tetapi Maryam berdiri di hadapan makam itu sambil menangis. Kemudian sambil menangis dia menjenguk ke dalam.</span>
<span class="v-num v-12">12&nbsp;</span><span class="v JN20_12" data-id="JN20_12">Dia melihat dua malaikat berpakaian putih duduk di tempat jenazah Isa dibaringkan dahulu, satu malaikat di sebelah kepala dan satu di sebelah kaki.</span>
</div>
<div class="p">
<span class="v-num v-13">13&nbsp;</span><span class="v JN20_13" data-id="JN20_13">Malaikat-malaikat itu bertanya kepada Maryam, ‘Puan, mengapa menangis?’</span>
</div>
<div class="p">
<span class="v JN20_13" data-id="JN20_13">Maryam menyahut, ‘Jenazah Junjunganku telah diambil, entah ke mana dialihkan!’</span>
<span class="v-num v-14">14&nbsp;</span><span class="v JN20_14" data-id="JN20_14">Kemudian Maryam menoleh lalu melihat Isa berdiri di situ, tetapi Maryam tidak mengenal-Nya.</span>
</div>
<div class="p">
<span class="v-num v-15">15&nbsp;</span><span class="v JN20_15" data-id="JN20_15">Isa berkata kepada Maryam, ‘Puan, mengapa menangis? Siapakah yang kamu cari?’</span>
</div>
<div class="p">
<span class="v JN20_15" data-id="JN20_15">Pada sangkaan Maryam, Dia tukang kebun di taman itu. Dengan demikian Maryam berkata, ‘Tuan, jika kamu telah mengalihkan jenazah Isa, beritahulah aku di mana kamu letakkan-Nya, supaya dapat kuambil jenazah-Nya.’</span>
</div>
<div class="p">
<span class="v-num v-16">16&nbsp;</span><span class="v JN20_16" data-id="JN20_16">Isa berkata kepadanya, ‘Maryam!’</span>
</div>
<div class="p">
<span class="v JN20_16" data-id="JN20_16">Maryam berpaling kepada Isa lalu berseru dalam bahasa Ibrani, </span>
</div>
<div class="p">
<span class="v-num v-17">17&nbsp;</span><span class="v JN20_17" data-id="JN20_17">Isa berkata kepadanya, ‘Jangan berpaut pada-Ku, kerana Aku belum lagi kembali kepada Bapa. Pergilah kepada pengikut-pengikut-Ku, katakan kepada mereka bahawa sekarang Aku akan kembali kepada Bapa-Ku dan Bapamu, Allah Tuhan-Ku dan Allah Tuhanmu.’</span>
</div>
<div class="p">
<span class="v-num v-18">18&nbsp;</span><span class="v JN20_18" data-id="JN20_18">Maryam pun pergi mendapatkan para pengikut Isa lalu memberitahu bahawa Dia telah melihat Junjungan dan Dia telah menuturkan kata-kata itu kepadanya.</span>
</div>
<div class="s1">Isa menampakkan diri kepada para pengikut-Nya</div>
<div class="p">
<span class="v-num v-19">19&nbsp;</span><span class="v JN20_19" data-id="JN20_19">Pada hari minggu itu, setelah petang, para pengikut Isa berhimpun di sebuah rumah dengan pintu terkunci kerana takut akan orang Yahudi. Isa muncul di kalangan mereka lalu berkata, ‘Sejahtera ke atas kamu!’</span>
<span class="v-num v-20">20&nbsp;</span><span class="v JN20_20" data-id="JN20_20">Selepas itu Dia menunjukkan tangan dan rusuk-Nya kepada mereka, maka mereka pun bersukacita melihat Junjungan.</span>
</div>
<div class="p">
<span class="v-num v-21">21&nbsp;</span><span class="v JN20_21" data-id="JN20_21">Isa berkata lagi kepada mereka, ‘Salam sejahtera kepadamu! Sebagaimana Bapa mengutus-Ku, begitulah Aku mengutusmu.’</span>
<span class="v-num v-22">22&nbsp;</span><span class="v JN20_22" data-id="JN20_22">Kemudian Dia menghembuskan nafas-Nya ke atas mereka lalu berkata, ‘Terimalah Roh Suci.</span>
<span class="v-num v-23">23&nbsp;</span><span class="v JN20_23" data-id="JN20_23">Sesiapa yang kamu ampunkan dosanya, dosanya diampunkan. Sesiapa yang tidak kamu ampunkan dosanya, dosanya tidak akan diampunkan.’</span>
</div>
<div class="s1">Isa menampakkan diri kepada Tomas</div>
<div class="p">
<span class="v-num v-24">24&nbsp;</span><span class="v JN20_24" data-id="JN20_24">Tomas yang digelar Didimus, seorang daripada pengikut Isa yang dua belas itu, tidak ada bersama mereka apabila Isa datang.</span>
<span class="v-num v-25">25&nbsp;</span><span class="v JN20_25" data-id="JN20_25">Oleh itu, pengikut-pengikut lain memberitahu Tomas, ‘Kami telah melihat Junjungan!’</span>
</div>
<div class="p">
<span class="v JN20_25" data-id="JN20_25">Tetapi Tomas berkata, ‘Selagi aku tidak melihat sendiri bekas paku di tangan-Nya, dan memasukkan jariku ke dalam bekas luka itu, juga memasukkan tanganku ke dalam rusuk-Nya, aku tidak mahu percaya.’</span>
</div>
<div class="p">
<span class="v-num v-26">26&nbsp;</span><span class="v JN20_26" data-id="JN20_26">Seminggu selepas itu, para pengikut Isa termasuk Tomas berhimpun lagi di situ. Sungguhpun pintu terkunci seperti dahulu, Isa muncul di kalangan mereka lalu berkata, ‘Salam sejahtera kepadamu!’</span>
<span class="v-num v-27">27&nbsp;</span><span class="v JN20_27" data-id="JN20_27">Setelah itu Dia berkata kepada Tomas, ‘Hulurkan jarimu di sini, dan lihatlah tangan-Ku. Hulurkan tanganmu dan masukkannya ke dalam rusuk-Ku. Jangan ragu-ragu lagi. Percayalah.’</span>
</div>
<div class="p">
<span class="v-num v-28">28&nbsp;</span><span class="v JN20_28" data-id="JN20_28">Tomas pun berkata kepada Isa, ‘Ya Junjunganku! Ya Tuhanku!’</span>
</div>
<div class="p">
<span class="v-num v-29">29&nbsp;</span><span class="v JN20_29" data-id="JN20_29">Isa berkata kepadanya, ‘Tomas, oleh sebab kamu telah melihat-Ku maka kamu percaya. Diberkatilah orang yang percaya walaupun tidak melihat-Ku!’</span>
</div>
<div class="s1">Tujuan kitab ini ditulis</div>
<div class="p">
<span class="v-num v-30">30&nbsp;</span><span class="v JN20_30" data-id="JN20_30">Isa telah melakukan banyak lagi mukjizat di hadapan para pengikut-Nya, tetapi tidak dituliskan di dalam kitab ini.</span>
<span class="v-num v-31">31&nbsp;</span><span class="v JN20_31" data-id="JN20_31">Tetapi segala yang telah dituliskan di sini bertujuan supaya kamu percaya bahawa Isa adalah al-Masih, Putera Allah, dan kerana kamu percaya kepada-Nya, kamu akan memperoleh hidup dalam nama-Nya.</span>
</div>

</div>
<div class="footer"><div class="nav">
<a class="prev" href="JN19.html">&lt;</a>
<a class="home" href="index.html">=</a>
<a class="next" href="JN21.html">&gt;</a>
</div></div>
</body>
</html>