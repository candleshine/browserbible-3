<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Romans 1 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Kitab Suci Zabur Injil</a><a class="location" href="RM.html">Romans 1</a><a class="prev" href="AC28.html">&lt;</a>
<a class="home" href="index.html">=</a>
<a class="next" href="RM2.html">&gt;</a>
</div></div>
<div class="section chapter RM RM1 uw_ms_kszi ms" dir="ltr" lang="ms" data-id="RM1" data-nextid="RM2" data-previd="AC28">
<div class="mt">Rom</div>
<div class="c">1</div>
<div class="p">
<span class="v-num v-1">1&nbsp;</span><span class="v RM1_1" data-id="RM1_1">Daripada Paulus, hamba Isa al-Masih yang dipanggil untuk menjadi rasul, dan dipilih khas untuk menyebarkan Injil daripada Allah.</span>
<span class="v-num v-2">2&nbsp;</span><span class="v RM1_2" data-id="RM1_2">Injil ini telah dijanjikan-Nya dahulu melalui nabi-nabi-Nya, sebagaimana tersurat di dalam Kitab Suci,</span>
<span class="v-num v-3">3&nbsp;</span><span class="v RM1_3" data-id="RM1_3">iaitu tentang Putera-Nya. Sebagai manusia Dia telah dilahirkan dari keturunan Daud,</span>
<span class="v-num v-4">4&nbsp;</span><span class="v RM1_4" data-id="RM1_4">namun dengan Roh Suci, Dia telah diisytiharkan melalui kuasa yang besar sebagai Putera Allah, iaitu dengan kebangkitan-Nya daripada kematian. Dialah Isa al-Masih, Junjungan kita.</span>
<span class="v-num v-5">5&nbsp;</span><span class="v RM1_5" data-id="RM1_5">Melalui Isa al-Masih dan demi nama-Nya, kami diberi kasih kurnia dan jawatan rasul untuk menyeru manusia dari segala suku bangsa supaya taat dalam iman kepada-Nya.</span>
<span class="v-num v-6">6&nbsp;</span><span class="v RM1_6" data-id="RM1_6">Kamu juga termasuk dalam golongan itu, kerana Allah telah memanggilmu menjadi umat Isa al-Masih.</span>
</div>
<div class="b">&nbsp;</div>
<div class="m">
<span class="v-num v-7">7&nbsp;</span><span class="v RM1_7" data-id="RM1_7">Aku menulis kepada kamu sekalian di Rom, yang dikasihi oleh Allah dan dipanggil menjadi orang salih.</span>
</div>
<div class="b">&nbsp;</div>
<div class="m">
<span class="v RM1_7" data-id="RM1_7">Semoga Allah Bapa kita dan Junjungan Isa al-Masih memberimu kasih kurnia dan kesejahteraan.</span>
</div>
<div class="s1">Paulus ingin pergi ke Rom</div>
<div class="p">
<span class="v-num v-8">8&nbsp;</span><span class="v RM1_8" data-id="RM1_8">Pertama sekali, aku bersyukur kepada Allah Tuhanku melalui Isa al-Masih kerana kamu sekalian, disebabkan seluruh dunia memperkatakan imanmu.</span>
<span class="v-num v-9">9&nbsp;</span><span class="v RM1_9" data-id="RM1_9">Allah, yang kusembah sepenuh hati dalam menyebarkan Injil Putera-Nya, menjadi saksiku bahawa aku sentiasa mengingatimu</span>
<span class="v-num v-10">10&nbsp;</span><span class="v RM1_10" data-id="RM1_10">dalam doaku, dan memohon semoga dengan izin Allah aku dapat mengunjungimu.</span>
</div>
<div class="p">
<span class="v-num v-11">11&nbsp;</span><span class="v RM1_11" data-id="RM1_11">Aku sungguh ingin berjumpa dengan kamu untuk menyampaikan sesuatu pemberian rohani bagi menguatkanmu;</span>
<span class="v-num v-12">12&nbsp;</span><span class="v RM1_12" data-id="RM1_12">maksudku, supaya kita saling meneguhkan semangat: aku mendapat keteguhan daripada imanmu, dan kamu daripada imanku.</span>
<span class="v-num v-13">13&nbsp;</span><span class="v RM1_13" data-id="RM1_13">Ketahuilah wahai saudara-saudaraku, aku telah merancang berkali-kali untuk mengunjungimu, namun hingga kini ada saja aral melintang. Aku ingin agar pelayananku di kalanganmu membuahkan hasil, seperti di kalangan bangsa-bangsa asing yang lain.</span>
</div>
<div class="p">
<span class="v-num v-14">14&nbsp;</span><span class="v RM1_14" data-id="RM1_14">Aku memikul kewajipan terhadap orang Yunani dan yang bukan orang Yunani, yang bertamadun dan yang tidak bertamadun, yang berpendidikan dan yang tidak berpendidikan.</span>
<span class="v-num v-15">15&nbsp;</span><span class="v RM1_15" data-id="RM1_15">Inilah sebabnya aku amat ingin dan bersedia menyebarkan Injil di kalanganmu yang di Rom juga.</span>
</div>
<div class="p">
<span class="v-num v-16">16&nbsp;</span><span class="v RM1_16" data-id="RM1_16">Aku tidak teragak-agak menyebarkan Injil, kerana ia adalah kuasa daripada Allah untuk menyelamatkan setiap orang yang beriman, mula-mula kepada orang Yahudi kemudian kepada bangsa asing.</span>
<span class="v-num v-17">17&nbsp;</span><span class="v RM1_17" data-id="RM1_17">Kerana di dalamnya kebenaran Allah dinyatakan dari iman ke iman, sebagaimana tersurat di dalam Kitab Suci: ‘Orang benar akan hidup dengan iman.’</span>
</div>
<div class="s1">Murka Allah terhadap manusia</div>
<div class="p">
<span class="v-num v-18">18&nbsp;</span><span class="v RM1_18" data-id="RM1_18">Kemurkaan Allah ternyata dari syurga terhadap segala kefasiqan dan kedurjanaan yang dilakukan oleh manusia, yang menyembunyikan kebenaran dengan kedurjanaan,</span>
<span class="v-num v-19">19&nbsp;</span><span class="v RM1_19" data-id="RM1_19">kerana segala yang mungkin diketahui oleh manusia tentang Allah telah nyata bagi mereka; Allah sendiri telah menyatakannya kepada mereka.</span>
<span class="v-num v-20">20&nbsp;</span><span class="v RM1_20" data-id="RM1_20">Sejak wujudnya alam semesta, sifat-sifat Allah yang tidak dapat dilihat dengan mata, iaitu kuasa-Nya yang kekal dan ketuhanan-Nya, semuanya jelas ternyata serta difahami melalui segala ciptaan-Nya. Oleh itu tiada alasan bagi memaafkan mereka.</span>
</div>
<div class="p">
<span class="v-num v-21">21&nbsp;</span><span class="v RM1_21" data-id="RM1_21">Walaupun mereka telah mengenal Allah, tetapi mereka tidak memuliakan-Nya dan tidak memuji-Nya dengan syukur, sebaliknya mereka memikirkan yang sia-sia dan jiwa mereka yang tolol diliputi kegelapan.</span>
<span class="v-num v-22">22&nbsp;</span><span class="v RM1_22" data-id="RM1_22">Mereka mengaku bijaksana, tetapi sebenarnya mereka tolol.</span>
<span class="v-num v-23">23&nbsp;</span><span class="v RM1_23" data-id="RM1_23">Mereka berpaling daripada kemuliaan Allah yang kekal lalu menyembah patung-patung yang diperbuat seperti bentuk manusia yang fana, burung, haiwan berkaki empat dan binatang yang menjalar.</span>
</div>
<div class="p">
<span class="v-num v-24">24&nbsp;</span><span class="v RM1_24" data-id="RM1_24">Oleh itu Allah membiarkan mereka menurut nafsu melakukan pelbagai noda, maka mereka mencemari tubuh sesama sendiri.</span>
<span class="v-num v-25">25&nbsp;</span><span class="v RM1_25" data-id="RM1_25">Mereka merangkul yang palsu dan berpaling daripada yang benar daripada Allah. Mereka menyembah makhluk ciptaan dan berpaling daripada Allah Pencipta Yang Maha Suci dan Maha Tinggi selama-lamanya. Amin.</span>
</div>
<div class="p">
<span class="v-num v-26">26&nbsp;</span><span class="v RM1_26" data-id="RM1_26">Itulah sebabnya Allah membiarkan mereka didorong hawa nafsu yang keji. Kaum wanita mereka pun berpaling daripada yang tabii kepada yang di luar tabii.</span>
<span class="v-num v-27">27&nbsp;</span><span class="v RM1_27" data-id="RM1_27">Demikian juga kaum lelaki. Mereka berpaling daripada hubungan tabii dengan wanita dan dibakar syahwat terhadap sama sejenis. Lelaki dengan lelaki melakukan perkara yang aib, lalu menerima di dalam diri mereka hukuman yang setimpal.</span>
</div>
<div class="p">
<span class="v-num v-28">28&nbsp;</span><span class="v RM1_28" data-id="RM1_28">Oleh sebab mereka enggan mengenal Allah, maka Allah membiarkan mereka dikuasai fikiran yang hina, sehingga mereka melakukan perkara-perkara yang tidak wajar.</span>
<span class="v-num v-29">29&nbsp;</span><span class="v RM1_29" data-id="RM1_29">Mereka dipenuhi segala kemungkaran, kedurjanaan, ketamakan dan kecabulan. Mereka diselubungi hasad dengki, pembunuhan, persengketaan, penipuan dan niat durjana. Mereka pengumpat, penyebar fitnah,</span>
<span class="v-num v-30">30&nbsp;</span><span class="v RM1_30" data-id="RM1_30">pembenci Allah, biadab, angkuh, bercakap besar, pereka perkara durjana, ingkar kepada ibu bapa,</span>
<span class="v-num v-31">31&nbsp;</span><span class="v RM1_31" data-id="RM1_31">tidak tahu membezakan buruk dan baik, tidak boleh dipercayai, tidak mengasihi, tidak berhati perut, tidak mempunyai belas kasihan.</span>
<span class="v-num v-32">32&nbsp;</span><span class="v RM1_32" data-id="RM1_32">Mereka mengetahui hukuman Allah yang adil, iaitu sesiapa yang melakukan perkara demikian wajar dihukum mati. Namun, mereka bukan sahaja melakukannya malah juga menyokong orang lain yang mengamalkannya.</span>
</div>

</div>
<div class="footer"><div class="nav">
<a class="prev" href="AC28.html">&lt;</a>
<a class="home" href="index.html">=</a>
<a class="next" href="RM2.html">&gt;</a>
</div></div>
</body>
</html>