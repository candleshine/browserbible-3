<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 3 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 3</a><a class="prev" href="MT2.html">&lt;</a>
<a class="home" href="index.html">=</a>
<a class="next" href="MT4.html">&gt;</a>
</div></div>
<div class="section chapter MT MT3 uw_ms_kszi ms" dir="ltr" lang="ms" data-id="MT3" data-nextid="MT4" data-previd="MT2">
<div class="c">3</div>
<div class="p">
<span class="v-num v-1">1&nbsp;</span><span class="v MT3_1" data-id="MT3_1">Pada masa itu Yahya Pengimad menyampaikan berita ini di gurun di Yudea.</span>
<span class="v-num v-2">2&nbsp;</span><span class="v MT3_2" data-id="MT3_2">Dia berseru, ‘Bertaubatlah, kerana kerajaan syurga hampir tiba!’</span>
<span class="v-num v-3">3&nbsp;</span><span class="v MT3_3" data-id="MT3_3">Yahyalah yang dimaksudkan dalam nubuat Nabi Yasyaya:</span>
</div>
<div class="b">&nbsp;</div>
<div class="q1">
<span class="v MT3_3" data-id="MT3_3">‘Suara seorang berseru di gurun:</span>
</div>
<div class="q1">
<span class="v MT3_3" data-id="MT3_3">“Sediakanlah jalan untuk Tuhan,</span>
</div>
<div class="q2">
<span class="v MT3_3" data-id="MT3_3">luruskan jalan untuk-Nya.” ’</span>
</div>
<div class="b">&nbsp;</div>
<div class="p">
<span class="v-num v-4">4&nbsp;</span><span class="v MT3_4" data-id="MT3_4">Pakaian Yahya diperbuat daripada bulu unta dan tali pinggangnya daripada kulit. Makanannya belalang dan madu gurun.</span>
<span class="v-num v-5">5&nbsp;</span><span class="v MT3_5" data-id="MT3_5">Orang dari Baitulmaqdis, seluruh Yudea dan segenap kawasan sekitar Sungai Yordan datang mendapatkan Yahya.</span>
<span class="v-num v-6">6&nbsp;</span><span class="v MT3_6" data-id="MT3_6">Mereka mengaku dosa lalu diimadkan oleh Yahya di Sungai Yordan.</span>
</div>
<div class="p">
<span class="v-num v-7">7&nbsp;</span><span class="v MT3_7" data-id="MT3_7">Ramai orang Farisi dan Saduki datang untuk diimadkan. Apabila melihat mereka, Yahya berkata, ‘Hai orang durjana! Siapakah yang memberitahumu bahawa kamu dapat melepaskan diri daripada hukuman Allah kelak?</span>
<span class="v-num v-8">8&nbsp;</span><span class="v MT3_8" data-id="MT3_8">Buktikanlah dengan perbuatan bahawa kamu telah bertaubat.</span>
<span class="v-num v-9">9&nbsp;</span><span class="v MT3_9" data-id="MT3_9">Jangan sangka kamu dapat melepaskan diri daripada hukuman dengan berkata, “Ibrahim moyang kami.” Ketahuilah, Allah berkuasa menjadikan batu-batu ini anak cucu Ibrahim!</span>
<span class="v-num v-10">10&nbsp;</span><span class="v MT3_10" data-id="MT3_10">Kapak sudah tersedia untuk menebang pokok hingga ke akar umbinya. Setiap pokok yang tidak menghasilkan buah yang baik akan ditebang dan dihumbankan ke dalam api.</span>
</div>
<div class="p">
<span class="v-num v-11">11&nbsp;</span><span class="v MT3_11" data-id="MT3_11">‘Aku mengimadkanmu dengan air untuk menunjukkan bahawa kamu telah bertaubat. Tetapi Dia yang datang selepasku akan mengimadkanmu dengan Roh Suci dan api; Dia lebih berkuasa daripadaku; membawakan kasut-Nya pun aku tidak layak.</span>
<span class="v-num v-12">12&nbsp;</span><span class="v MT3_12" data-id="MT3_12">Tangan-Nya memegang nyiru untuk menampi. Dia akan mengumpulkan gandum yang bersih di dalam jelapang dan membakar sekam di dalam api yang tidak mungkin padam.’</span>
</div>
<div class="s1">Isa diimadkan</div>
<div class="p">
<span class="v-num v-13">13&nbsp;</span><span class="v MT3_13" data-id="MT3_13">Ketika itu Isa meninggalkan Galilea lalu pergi ke Sungai Yordan. Di situ Dia berjumpa dengan Yahya dan meminta diimadkan olehnya.</span>
<span class="v-num v-14">14&nbsp;</span><span class="v MT3_14" data-id="MT3_14">Yahya cuba menolak dengan berkata, ‘Sepatutnya Engkau yang mengimadkanku. Ini Engkau pula datang kepadaku!’</span>
</div>
<div class="p">
<span class="v-num v-15">15&nbsp;</span><span class="v MT3_15" data-id="MT3_15">Tetapi Isa menjawab, ‘Biarkanlah demikian untuk sekarang, kerana dengannya kita akan menunaikan segala kebenaran.’ Yahya pun patuh.</span>
</div>
<div class="p">
<span class="v-num v-16">16&nbsp;</span><span class="v MT3_16" data-id="MT3_16">Setelah diimadkan, Isa keluar dari air dengan segera. Lalu terbukalah langit dan dia melihat Roh Allah turun seperti burung merpati ke atas-Nya.</span>
<span class="v-num v-17">17&nbsp;</span><span class="v MT3_17" data-id="MT3_17">Kemudian kedengaran suara Allah berfirman, ‘Inilah Putera-Ku yang Kukasihi dan dengan-Nya Aku berkenan.’</span>
</div>

</div>
<div class="footer"><div class="nav">
<a class="prev" href="MT2.html">&lt;</a>
<a class="home" href="index.html">=</a>
<a class="next" href="MT4.html">&gt;</a>
</div></div>
</body>
</html>