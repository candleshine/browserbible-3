<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 14 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 14</a><a class="prev" href="LK13.html">&lt;</a>
<a class="home" href="index.html">=</a>
<a class="next" href="LK15.html">&gt;</a>
</div></div>
<div class="section chapter LK LK14 uw_ms_kszi ms" dir="ltr" lang="ms" data-id="LK14" data-nextid="LK15" data-previd="LK13">
<div class="c">14</div>
<div class="s1">Isa menyembuhkan seorang yang sakit </div>
<div class="m">
<span class="v-num v-1">1&nbsp;</span><span class="v LK14_1" data-id="LK14_1">Pada hari Sabat Isa pergi makan di rumah seorang Farisi yang terkemuka. Orang terus memerhatikan Isa dengan teliti. </span>
<span class="v-num v-2">2&nbsp;</span><span class="v LK14_2" data-id="LK14_2">Dan di situ seorang lelaki yang sakit busung berada di hadapan Isa </span>
<span class="v-num v-3">3&nbsp;</span><span class="v LK14_3" data-id="LK14_3">Kemudian Isa bertanya kepada ahli-ahli Taurat dan orang Farisi, ‘Adakah Taurat membenarkan orang disembuhkan pada hari Sabat atau tidak?’ </span>
<span class="v-num v-4">4&nbsp;</span><span class="v LK14_4" data-id="LK14_4">Tetapi mereka diam sahaja. Lalu Isa memanggil orang itu dan menyembuhkannya serta menyuruhnya pulang.</span>
</div>
<div class="p">
<span class="v-num v-5">5&nbsp;</span><span class="v LK14_5" data-id="LK14_5">Kemudian Isa berkata kepada mereka, ‘Jikalau lembu atau keldaimu jatuh ke dalam perigi pada hari Sabat, siapakah antara kamu yang tidak menariknya keluar dengan serta-merta pada hari Sabat itu juga?’ </span>
<span class="v-num v-6">6&nbsp;</span><span class="v LK14_6" data-id="LK14_6">Mereka tidak dapat memberikan jawapan tentang perkara itu.</span>
</div>
<div class="s1">Murah hati dan rendah hati</div>
<div class="p">
<span class="v-num v-7">7&nbsp;</span><span class="v LK14_7" data-id="LK14_7">Ketika Isa melihat bagaimana tetamu memilih tempat duduk yang terbaik di jamuan itu, Dia mengatakan suatu ibarat kepada mereka: </span>
<span class="v-num v-8">8&nbsp;</span><span class="v LK14_8" data-id="LK14_8">‘Apabila kamu dijemput orang ke majlis perkahwinan, janganlah duduk di tempat yang terbaik. Mungkin seorang yang lebih penting daripada kamu telah dijemput, </span>
<span class="v-num v-9">9&nbsp;</span><span class="v LK14_9" data-id="LK14_9">dan tuan rumah akan datang dan berkata kepadamu, “Berikanlah tempatmu kepada orang ini.” Lalu dengan malu sahaja kamu berpindah ke tempat yang paling belakang. </span>
<span class="v-num v-10">10&nbsp;</span><span class="v LK14_10" data-id="LK14_10">Oleh itu, apabila kamu dijemput orang, pergilah duduk di tempat yang paling belakang supaya tuan rumah datang dan berkata kepadamu, “Saudara, silakanlah ke tempat yang lebih baik.” Dengan itu, kamu mendapat penghormatan di hadapan semua orang jemputan itu. </span>
<span class="v-num v-11">11&nbsp;</span><span class="v LK14_11" data-id="LK14_11">Sesiapa yang memuliakan dirinya akan direndahkan dan yang merendahkan dirinya akan dimuliakan.’</span>
</div>
<div class="p">
<span class="v-num v-12">12&nbsp;</span><span class="v LK14_12" data-id="LK14_12">Kemudian Isa berkata kepada tuan rumah, ‘Apabila mengadakan suatu majlis makan tengah hari atau malam, janganlah jemput sahabat-sahabatmu atau adik-beradikmu atau sanak-saudaramu atau jiran tetanggamu yang kaya kerana mereka akan menjemputmu pula dan itulah sahaja balasan atas perbuatanmu. </span>
<span class="v-num v-13">13&nbsp;</span><span class="v LK14_13" data-id="LK14_13">Apabila mengadakan suatu jamuan, jemputlah orang miskin, orang kudung, orang tempang dan orang buta. </span>
<span class="v-num v-14">14&nbsp;</span><span class="v LK14_14" data-id="LK14_14">Diberkatilah kamu kelak kerana mereka tidak dapat membalas jemputanmu, tetapi kamu akan dianugerahi Allah pada hari kebangkitan orang yang benar daripada kematian.’</span>
</div>
<div class="s1">Ibarat jamuan besar</div>
<div class="p">
<span class="v-num v-15">15&nbsp;</span><span class="v LK14_15" data-id="LK14_15">Salah seorang jemputan itu mendengar kata-kata Isa lalu berkata, ‘Diberkatilah orang yang akan dijamu di dalam kerajaan Allah.’</span>
</div>
<div class="p">
<span class="v-num v-16">16&nbsp;</span><span class="v LK14_16" data-id="LK14_16">Isa berkata kepadanya: ‘Ada seorang yang mengadakan jamuan besar dan dia menjemput ramai orang. </span>
<span class="v-num v-17">17&nbsp;</span><span class="v LK14_17" data-id="LK14_17">Apabila tiba masanya, dia menyuruh hambanya pergi memberitahu para jemputannya, “Silakanlah, kerana semuanya siap sedia.”</span>
</div>
<div class="p">
<span class="v-num v-18">18&nbsp;</span><span class="v LK14_18" data-id="LK14_18">‘Tetapi masing-masing mula berdalih. Yang pertama berkata, “Aku telah membeli sebuah ladang dan aku harus pergi ke sana. Aku minta maaf.”</span>
</div>
<div class="p">
<span class="v-num v-19">19&nbsp;</span><span class="v LK14_19" data-id="LK14_19">‘Seorang yang lain berkata, “Aku telah membeli lima pasang lembu dan harus pergi mencuba lembu-lembu itu. Aku minta maaf.”</span>
</div>
<div class="p">
<span class="v-num v-20">20&nbsp;</span><span class="v LK14_20" data-id="LK14_20">‘Seorang yang lain lagi berkata, “Aku baru berkahwin. Oleh itu, aku tidak dapat datang.”</span>
</div>
<div class="p">
<span class="v-num v-21">21&nbsp;</span><span class="v LK14_21" data-id="LK14_21">‘Hamba itu pulang dan memberitahu tuannya hal ini. Tuan rumah itu sangat marah dan menyuruh hambanya, “Pergilah dengan segera ke jalan-jalan dan lorong-lorong kota dan bawalah orang miskin, orang kudung, orang buta dan orang tempang ke mari.” </span>
</div>
<div class="p">
<span class="v-num v-22">22&nbsp;</span><span class="v LK14_22" data-id="LK14_22">‘Hamba itu berkata, “Tuan, apa yang tuan suruh telah dilakukan tetapi masih ada tempat lagi.”</span>
</div>
<div class="p">
<span class="v-num v-23">23&nbsp;</span><span class="v LK14_23" data-id="LK14_23">‘Tuan rumah berkata kepada hambanya, “Pergilah ke jalan-jalan raya dan lorong-lorong di luar kota serta suruh orang datang supaya rumahku penuh. </span>
<span class="v-num v-24">24&nbsp;</span><span class="v LK14_24" data-id="LK14_24">Aku berkata kepadamu bahawa tiada seorang pun antara mereka yang telah dijemput itu, akan menikmati jamuanku ini.” ’</span>
</div>
<div class="s1">Pengorbanan menjadi pengikut Isa</div>
<div class="p">
<span class="v-num v-25">25&nbsp;</span><span class="v LK14_25" data-id="LK14_25">Orang ramai sedang mengiringi Isa apabila Dia berpaling dan berkata kepada mereka: </span>
<span class="v-num v-26">26&nbsp;</span><span class="v LK14_26" data-id="LK14_26">‘Jikalau seseorang datang kepada-Ku dan dia lebih mengasihi ibu bapanya, isterinya, anak-anaknya, adik-beradiknya dan dirinya, dia tidak boleh menjadi pengikut-Ku. </span>
<span class="v-num v-27">27&nbsp;</span><span class="v LK14_27" data-id="LK14_27">Sesiapa yang tidak memikul salibnya dan mengikut-Ku tidak boleh menjadi pengikut-Ku.</span>
</div>
<div class="p">
<span class="v-num v-28">28&nbsp;</span><span class="v LK14_28" data-id="LK14_28">‘Jikalau seseorang antara kamu ingin membina sebuah menara, dia akan terlebih dahulu duduk dan menganggarkan perbelanjaannya untuk memastikan sama ada dia mempunyai wang yang cukup untuk menyiapkan pembinaan itu. </span>
<span class="v-num v-29">29&nbsp;</span><span class="v LK14_29" data-id="LK14_29">Jikalau dia sudah meletakkan asas menara itu, tetapi tidak dapat menyiapkan pembinaannya, semua orang yang melihat hal itu akan mengejeknya. </span>
<span class="v-num v-30">30&nbsp;</span><span class="v LK14_30" data-id="LK14_30">“Orang ini telah memulakan pembinaan itu, tetapi tidak dapat pula menyiapkannya.”</span>
</div>
<div class="p">
<span class="v-num v-31">31&nbsp;</span><span class="v LK14_31" data-id="LK14_31">‘Jikalau seorang raja yang mempunyai sepuluh ribu orang askar hendak keluar berperang dengan raja lain yang membawa dua puluh ribu orang askar untuk menyerangnya, dia akan mempertimbangkan dahulu sama ada dia cukup kuat untuk menentang raja tersebut. </span>
<span class="v-num v-32">32&nbsp;</span><span class="v LK14_32" data-id="LK14_32">Kalau dia tidak dapat berbuat demikian, dia akan memerintah utusan-utusannya untuk bertanyakan syarat-syarat perdamaian semasa musuhnya masih jauh lagi. </span>
<span class="v-num v-33">33&nbsp;</span><span class="v LK14_33" data-id="LK14_33">Begitu juga sesiapa antara kamu yang tidak meninggalkan segala miliknya, tidak boleh menjadi pengikut-Ku.</span>
</div>
<div class="p">
<span class="v-num v-34">34&nbsp;</span><span class="v LK14_34" data-id="LK14_34">‘Garam itu baik tetapi jikalau menjadi tawar, bagaimanakah garam itu dapat dimasinkan semula? </span>
<span class="v-num v-35">35&nbsp;</span><span class="v LK14_35" data-id="LK14_35">Garam itu tidak berguna untuk menyuburkan tanah atau dijadikan baja kecuali dibuang sahaja. Orang yang bertelinga, dengarlah.’</span>
</div>

</div>
<div class="footer"><div class="nav">
<a class="prev" href="LK13.html">&lt;</a>
<a class="home" href="index.html">=</a>
<a class="next" href="LK15.html">&gt;</a>
</div></div>
</body>
</html>