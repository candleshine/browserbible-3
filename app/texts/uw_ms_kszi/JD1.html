<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Jude 1 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JD.html">Kitab Suci Zabur Injil</a><a class="location" href="JD.html">Jude 1</a><a class="prev" href="J31.html">&lt;</a>
<a class="home" href="index.html">=</a>
<a class="next" href="RV1.html">&gt;</a>
</div></div>
<div class="section chapter JD JD1 uw_ms_kszi ms" dir="ltr" lang="ms" data-id="JD1" data-nextid="RV1" data-previd="J31">
<div class="mt">Yuda</div>
<div class="c">1</div>
<div class="p">
<span class="v-num v-1">1&nbsp;</span><span class="v JD1_1" data-id="JD1_1">Surat ini daripada Yuda, hamba Isa al-Masih dan saudara Yakobus,</span>
</div>
<div class="b">&nbsp;</div>
<div class="p">
<span class="v JD1_1" data-id="JD1_1">Untuk tatapan mereka yang telah dipanggil dan dikasihi oleh Allah Bapa serta dilindungi oleh Isa al-Masih:</span>
</div>
<div class="b">&nbsp;</div>
<div class="m">
<span class="v-num v-2">2&nbsp;</span><span class="v JD1_2" data-id="JD1_2">Semoga belas kasihan, damai sejahtera dan kasih melimpahimu.</span>
</div>
<div class="s1">Hukuman untuk guru palsu</div>
<div class="p">
<span class="v-num v-3">3&nbsp;</span><span class="v JD1_3" data-id="JD1_3">Saudara-saudara yang kukasihi, ketika aku cuba menulis kepadamu tentang penyelamatan yang telah kita terima bersama, hatiku tergerak hendak memberikan perangsang kepadamu supaya terus berjuang untuk iman yang telah dikurniakan Allah kepada orang salih-Nya cuma sekali untuk selama-lamanya.</span>
<span class="v-num v-4">4&nbsp;</span><span class="v JD1_4" data-id="JD1_4">Beberapa orang telah menyusup masuk ke dalam golongan kamu tanpa disedari. Merekalah yang dari dahulu lagi telah disebutkan hukumannya di dalam Kitab Suci. Merekalah orang mungkar yang menyalahgunakan kasih kurnia Allah Tuhan kita untuk melakukan maksiat. Mereka tidak mengakui Isa al-Masih sebagai satu-satunya Raja dan Junjungan kita Yang Esa.</span>
</div>
<div class="p">
<span class="v-num v-5">5&nbsp;</span><span class="v JD1_5" data-id="JD1_5">Sungguhpun kamu sudah maklum segalanya, aku ingin mengingatkanmu bahawa Tuhan telah menyelamatkan umat Israel dari negeri Mesir dan kemudiannya memusnahkan mereka yang tidak percaya.</span>
<span class="v-num v-6">6&nbsp;</span><span class="v JD1_6" data-id="JD1_6">Dan para malaikat yang telah melampaui batas kekuasaan yang dikurniakan Allah hinggakan tergamak meninggalkan tempat yang ditetapkan bagi mereka – Allah telah membelenggu mereka dengan rantai yang kekal dan mengurung mereka dalam kegelapan hingga Hari Penghakiman yang besar itu.</span>
<span class="v-num v-7">7&nbsp;</span><span class="v JD1_7" data-id="JD1_7">Begitu juga halnya dengan para penghuni kota Sodom, Gomora dan bandar-bandar di sekitarnya yang telah melakukan percabulan dan perbuatan sumbang. Mereka menjadi contoh orang yang mengalami seksaan hukuman api yang kekal.</span>
</div>
<div class="p">
<span class="v-num v-8">8&nbsp;</span><span class="v JD1_8" data-id="JD1_8">Demikian jugalah sekalian orang itu yang berangan-angan hinggakan mereka melakukan dosa terhadap tubuh badan sendiri. Mereka menghina kekuasaan Allah dan menista para makhluk yang adikudrati.</span>
<span class="v-num v-9">9&nbsp;</span><span class="v JD1_9" data-id="JD1_9">Namun ketua malaikat, Mikail, tidak berani melafazkan sepatah pun kata nista ketika berbalah dengan Iblis tentang jenazah Musa. Mikail hanya berkata, ‘Tuhan murkai kamu!’</span>
<span class="v-num v-10">10&nbsp;</span><span class="v JD1_10" data-id="JD1_10">Sebaliknya, orang itu mencaci hal-hal yang langsung tidak difahami oleh mereka. Ada beberapa perkara yang mereka ketahui, tetapi seperti haiwan yang tidak berakal, mereka hanya mengetahui secara naluri, maka kerana itulah mereka binasa.</span>
</div>
<div class="p">
<span class="v-num v-11">11&nbsp;</span><span class="v JD1_11" data-id="JD1_11">Malangnya mereka ini! Mereka telah menurut jejak langkah Kabil. Seperti Bileam, mereka telah melibatkan diri dengan perbuatan yang sesat, semata-mata untuk mengejar wang. Mereka telah memberontak seperti Korah, maka mereka dimusnahkan.</span>
</div>
<div class="p">
<span class="v-num v-12">12&nbsp;</span><span class="v JD1_12" data-id="JD1_12">Mereka ini mencemarkan majlis perjamuan kasihmu, kerana mereka seperti gembala yang mencari makanan bagi diri mereka sendiri tanpa segan silu. Mereka seperti awan yang ditiup angin, maka tidak membawa hujan. Mereka ibarat pokok yang tidak berbuah meskipun pada musim buah. Mereka umpama pohon yang telah dicabut dengan akar umbinya dan mengalami dua kali kematian.</span>
<span class="v-num v-13">13&nbsp;</span><span class="v JD1_13" data-id="JD1_13">Mereka laksana ombak ganas di lautan yang membuihkan perbuatan aib. Mereka seperti bintang beredar yang telah ditentukan tempatnya dalam kegelapan yang hitam pekat untuk selama-lamanya.</span>
</div>
<div class="p">
<span class="v-num v-14">14&nbsp;</span><span class="v JD1_14" data-id="JD1_14">Henokh (juga disebut Idris), keturunan ketujuh daripada Adam, pernah bernubuat tentang mereka: ‘Lihatlah, Tuhan akan datang dengan ribuan malaikat-Nya yang suci.</span>
<span class="v-num v-15">15&nbsp;</span><span class="v JD1_15" data-id="JD1_15">Dia akan menghakimi seluruh umat manusia. Dia akan menghukum orang derhaka kerana perbuatan durjana mereka dan caci nista mereka terhadap-Nya.’</span>
<span class="v-num v-16">16&nbsp;</span><span class="v JD1_16" data-id="JD1_16">Orang sedemikian sentiasa bersungut dan menyalahkan orang lain. Mereka menurut hawa nafsu durjana. Mereka memuji diri sendiri dan mengampu orang tertentu untuk mendapat keuntungan.</span>
</div>
<div class="s1">Panggilan untuk bertahan</div>
<div class="p">
<span class="v-num v-17">17&nbsp;</span><span class="v JD1_17" data-id="JD1_17">Namun, saudara-saudaraku yang dikasihi, ingatlah kata-kata para rasul Junjungan kita Isa al-Masih.</span>
<span class="v-num v-18">18&nbsp;</span><span class="v JD1_18" data-id="JD1_18">Mereka telah berkata kepadamu, ‘Pada akhir zaman nanti, orang akan tampil dan mengejek-ejekmu. Mereka itu orang yang menurut hawa nafsu yang mungkar.’</span>
<span class="v-num v-19">19&nbsp;</span><span class="v JD1_19" data-id="JD1_19">Merekalah yang menjadikan jemaah porak-peranda. Mereka tidak dipimpin oleh Roh Suci tetapi dikuasai oleh hawa nafsu sendiri.</span>
</div>
<div class="p">
<span class="v-num v-20">20&nbsp;</span><span class="v JD1_20" data-id="JD1_20">Tetapi kamu, saudara-saudaraku, teruskanlah usaha membina hidup yang berasaskan iman yang paling murni. Berdoalah dengan bimbingan Roh Suci.</span>
<span class="v-num v-21">21&nbsp;</span><span class="v JD1_21" data-id="JD1_21">Hiduplah di bawah naungan kasih Allah sementara menunggu belas kasihan Junjungan kita Isa al-Masih yang akan menganugerahimu hidup kekal.</span>
</div>
<div class="p">
<span class="v-num v-22">22&nbsp;</span><span class="v JD1_22" data-id="JD1_22">Amalkan sikap belas kasihan kepada orang yang kurang yakin.</span>
<span class="v-num v-23">23&nbsp;</span><span class="v JD1_23" data-id="JD1_23">Berusahalah menyelamatkan orang daripada api. Namun, sambil berbelas kasihan sesama manusia, berhati-hatilah. Bahkan bencilah pakaian mereka yang dinodai oleh hawa nafsu duniawi.</span>
</div>
<div class="s1">Pemberkatan</div>
<div class="p">
<span class="v-num v-24">24&nbsp;</span><span class="v JD1_24" data-id="JD1_24">Allah yang berkuasa memeliharamu supaya kamu tidak tersandung, dan membawamu ke hadirat-Nya yang mulia dengan sukacita dan suci murni.</span>
<span class="v-num v-25">25&nbsp;</span><span class="v JD1_25" data-id="JD1_25">Dialah Allah Yang Esa, Penyelamat kita melalui Isa al-Masih, Junjungan kita Yang Esa. Bagi Dialah kemuliaan, keagungan, kekuasaan dan kuasa sejak dahulu hingga sekarang dan untuk selama-lamanya. Amin.</span>
</div>

</div>
<div class="footer"><div class="nav">
<a class="prev" href="J31.html">&lt;</a>
<a class="home" href="index.html">=</a>
<a class="next" href="RV1.html">&gt;</a>
</div></div>
</body>
</html>