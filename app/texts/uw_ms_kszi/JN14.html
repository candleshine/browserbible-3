<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>John 14 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Kitab Suci Zabur Injil</a><a class="location" href="JN.html">John 14</a><a class="prev" href="JN13.html">&lt;</a>
<a class="home" href="index.html">=</a>
<a class="next" href="JN15.html">&gt;</a>
</div></div>
<div class="section chapter JN JN14 uw_ms_kszi ms" dir="ltr" lang="ms" data-id="JN14" data-nextid="JN15" data-previd="JN13">
<div class="c">14</div>
<div class="s1">Isa menghiburkan hati para pengikut</div>
<div class="p">
<span class="v-num v-1">1&nbsp;</span><span class="v JN14_1" data-id="JN14_1">‘Janganlah kamu bimbang. Percayalah kepada Allah dan percayalah juga kepada-Ku. </span>
<span class="v-num v-2">2&nbsp;</span><span class="v JN14_2" data-id="JN14_2">Di dalam rumah Bapa-Ku ada banyak tempat tinggal. Jika hal ini tidak benar, tidaklah Kukatakan kepadamu. Aku akan pergi menyediakan tempat untukmu. </span>
<span class="v-num v-3">3&nbsp;</span><span class="v JN14_3" data-id="JN14_3">Jika Aku pergi dan menyediakan tempat untukmu, Aku akan pulang dan membawamu ke tempat-Ku, supaya di tempat Aku berada di situ juga kamu berada. </span>
<span class="v-num v-4">4&nbsp;</span><span class="v JN14_4" data-id="JN14_4">Kamu tahu jalan ke tempat Aku pergi.’</span>
</div>
<div class="p">
<span class="v-num v-5">5&nbsp;</span><span class="v JN14_5" data-id="JN14_5">Tomas berkata kepada Isa, ‘Junjungan, kami tidak tahu ke mana Engkau pergi, bagaimana kami mungkin tahu jalan ke sana?’</span>
</div>
<div class="p">
<span class="v-num v-6">6&nbsp;</span><span class="v JN14_6" data-id="JN14_6">Isa menjawab, ‘Akulah jalan, kebenaran dan hidup. Tidak seorang pun datang kepada Bapa kecuali melalui-Ku. </span>
<span class="v-num v-7">7&nbsp;</span><span class="v JN14_7" data-id="JN14_7">Dengan mengenal-Ku, kamu mengenal Bapa-Ku juga. Mulai sekarang kamu mengenal-Nya, malah sudahpun melihat-Nya.’</span>
</div>
<div class="s1">Keesaan dengan Bapa</div>
<div class="p">
<span class="v-num v-8">8&nbsp;</span><span class="v JN14_8" data-id="JN14_8">Filipus berkata kepada Isa, ‘Junjungan, tunjukkanlah Bapa kepada kami, supaya puaslah hati kami.’</span>
</div>
<div class="p">
<span class="v-num v-9">9&nbsp;</span><span class="v JN14_9" data-id="JN14_9">Isa menjawab, ‘Sekian lama aku bersama kamu semua, belum lagi kau kenal Aku, Filipus? Sesiapa yang telah melihat-Ku, telah melihat Bapa. Mengapa kamu berkata, “Tunjukkanlah Bapa kepada kami?” </span>
<span class="v-num v-10">10&nbsp;</span><span class="v JN14_10" data-id="JN14_10">Filipus, tidakkah kamu percaya bahawa Aku di dalam Bapa, dan Bapa di dalam-Ku? Segala yang Kukatakan kepadamu bukanlah daripada-Ku, tetapi daripada Bapa yang tinggal di dalam-Ku yang melakukan semua pekerjaan itu. </span>
<span class="v-num v-11">11&nbsp;</span><span class="v JN14_11" data-id="JN14_11">Percayalah kepada-Ku, bahawa Aku di dalam Bapa, dan Bapa di dalam-Ku. Kalaupun kamu tidak percaya akan apa yang Kukatakan, percayalah kepada-Ku kerana apa yang telah Kulakukan. </span>
<span class="v-num v-12">12&nbsp;</span><span class="v JN14_12" data-id="JN14_12">Sesungguhnya Aku berkata kepadamu, sesiapa yang percaya kepada-Ku akan melakukan apa yang Kulakukan, malah pekerjaan lebih besar lagi, kerana Aku pergi kepada Bapa. </span>
<span class="v-num v-13">13&nbsp;</span><span class="v JN14_13" data-id="JN14_13">Apa sahaja yang kamu minta dengan nama-Ku, Aku akan melakukannya supaya kemuliaan Bapa ternyata melalui Putera-Nya. </span>
<span class="v-num v-14">14&nbsp;</span><span class="v JN14_14" data-id="JN14_14">Apa sahaja yang kamu minta daripada-Ku dengan nama-Ku akan Kulakukan.</span>
</div>
<div class="s1">Isa menjanjikan Roh Kebenaran</div>
<div class="p">
<span class="v-num v-15">15&nbsp;</span><span class="v JN14_15" data-id="JN14_15">‘Jika kamu mengasihi-Ku, kamu akan mematuhi perintah-perintah-Ku. </span>
<span class="v-num v-16">16&nbsp;</span><span class="v JN14_16" data-id="JN14_16">Aku akan memohon kepada Bapa dan Bapa akan mengurniaimu Penolong yang akan menyertaimu selama-lamanya. </span>
<span class="v-num v-17">17&nbsp;</span><span class="v JN14_17" data-id="JN14_17">Penolong itu Roh Kebenaran. Dunia tidak dapat menerima-Nya kerana tidak dapat melihat atau mengenal-Nya. Tetapi kamu mengenal-Nya kerana Dia tetap dalammu dan akan ada dalam dirimu. </span>
<span class="v-num v-18">18&nbsp;</span><span class="v JN14_18" data-id="JN14_18">Aku tidak akan meninggalkanmu seperti anak yatim piatu. Aku akan datang lagi mendapatkanmu. </span>
<span class="v-num v-19">19&nbsp;</span><span class="v JN14_19" data-id="JN14_19">Tidak lama lagi, dunia tidak akan melihat-Ku lagi, tetapi kamu akan melihat-Ku. Oleh sebab aku hidup, kamu juga akan hidup. </span>
<span class="v-num v-20">20&nbsp;</span><span class="v JN14_20" data-id="JN14_20">Setelah tiba hari itu, kamu akan tahu bahawa Aku di dalam Bapa, kamu di dalam-Ku, dan Aku juga di dalammu. </span>
<span class="v-num v-21">21&nbsp;</span><span class="v JN14_21" data-id="JN14_21">Sesiapa yang menerima dan mematuhi perintah-perintah-Ku, mengasihi-Ku. Sesiapa yang mengasihi-Ku akan dikasihi oleh Bapa-Ku, dan Aku juga akan mengasihinya serta memperlihatkan diri-Ku kepadanya.’</span>
</div>
<div class="p">
<span class="v-num v-22">22&nbsp;</span><span class="v JN14_22" data-id="JN14_22">Yudas (bukan Yudas Iskariot) berkata kepada Isa, ‘Junjungan, mengapa Engkau memperlihatkan diri kepada kami tetapi tidak kepada dunia?’</span>
</div>
<div class="p">
<span class="v-num v-23">23&nbsp;</span><span class="v JN14_23" data-id="JN14_23">Isa menjawab, ‘Sesiapa yang mengasihi-Ku akan menurut ajaran-Ku. Bapa-Ku akan mengasihinya. Dan Kami akan datang kepadanya serta tinggal bersamanya. </span>
<span class="v-num v-24">24&nbsp;</span><span class="v JN14_24" data-id="JN14_24">Orang yang tidak mengasihi-Ku tidak menurut ajaran-Ku, pada hal ajaran itu bukan daripada-Ku, tetapi daripada Bapa yang mengutus-Ku.</span>
</div>
<div class="p">
<span class="v-num v-25">25&nbsp;</span><span class="v JN14_25" data-id="JN14_25">‘Aku memberitahumu semua ini ketika Aku masih tinggal bersamamu. </span>
<span class="v-num v-26">26&nbsp;</span><span class="v JN14_26" data-id="JN14_26">Namun, Penolong, iaitu Roh Suci yang akan diutus Allah dalam nama-Ku, akan mengajarmu segala-galanya dan mengingatkanmu tentang apa yang telah Kukatakan kepadamu. </span>
<span class="v-num v-27">27&nbsp;</span><span class="v JN14_27" data-id="JN14_27">Sejahtera Kutinggalkan bagimu. Sejahtera-Ku sendiri Kuberikan kepadamu. Apa yang Kuberikan kepadamu bukan seperti yang disogokkan oleh dunia. Usah risau dan janganlah takut.</span>
</div>
<div class="p">
<span class="v-num v-28">28&nbsp;</span><span class="v JN14_28" data-id="JN14_28">‘Kamu telah mendengar Aku berkata, “Aku akan pergi, tetapi Aku akan datang lagi mendapatkanmu.” Sekiranya kamu mengasihi-Ku, kamu akan gembira bahawa Aku pergi kepada Bapa kerana Bapa lebih besar daripada-Ku. </span>
<span class="v-num v-29">29&nbsp;</span><span class="v JN14_29" data-id="JN14_29">Semua ini Kukatakan kepadamu sebelum terjadi, supaya ketika berlaku nanti, kamu akan percaya kepada-Ku. </span>
<span class="v-num v-30">30&nbsp;</span><span class="v JN14_30" data-id="JN14_30">Aku tidak dapat bercakap lama lagi denganmu, kerana sudah tiba waktunya pemerintah dunia ini datang. Sebenarnya dia tidak berkuasa ke atas diri-Ku. </span>
<span class="v-num v-31">31&nbsp;</span><span class="v JN14_31" data-id="JN14_31">Namun, Aku menjalankan semua perintah Bapa, supaya dunia tahu bahawa Aku mengasihi Bapa. </span>
</div>
<div class="p">
<span class="v JN14_31" data-id="JN14_31">‘Bangkitlah, marilah kita beredar dari sini.</span>
</div>

</div>
<div class="footer"><div class="nav">
<a class="prev" href="JN13.html">&lt;</a>
<a class="home" href="index.html">=</a>
<a class="next" href="JN15.html">&gt;</a>
</div></div>
</body>
</html>