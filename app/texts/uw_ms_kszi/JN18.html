<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>John 18 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Kitab Suci Zabur Injil</a><a class="location" href="JN.html">John 18</a><a class="prev" href="JN17.html">&lt;</a>
<a class="home" href="index.html">=</a>
<a class="next" href="JN19.html">&gt;</a>
</div></div>
<div class="section chapter JN JN18 uw_ms_kszi ms" dir="ltr" lang="ms" data-id="JN18" data-nextid="JN19" data-previd="JN17">
<div class="c">18</div>
<div class="s1">Yudas mengkhianati Isa </div>
<div class="p">
<span class="v-num v-1">1&nbsp;</span><span class="v JN18_1" data-id="JN18_1">Setelah berdoa demikian, Isa pergi diiringi para pengikut-Nya ke seberang Sungai Kidron. Di sana ada sebuah taman. Isa dan para pengikut-Nya masuk ke taman itu. </span>
</div>
<div class="p">
<span class="v-num v-2">2&nbsp;</span><span class="v JN18_2" data-id="JN18_2">Yudas, yang mengkhianati Isa, mengetahui tempat itu juga kerana Isa kerap ke situ dengan para pengikut-Nya. </span>
<span class="v-num v-3">3&nbsp;</span><span class="v JN18_3" data-id="JN18_3">Dengan demikian, Yudas pergi ke situ membawa sepasukan askar dan sebilangan pegawai, ketua imam serta orang Farisi. Mereka membawa senjata, lentera, dan suluh.</span>
</div>
<div class="p">
<span class="v-num v-4">4&nbsp;</span><span class="v JN18_4" data-id="JN18_4">Isa mengetahui segala yang akan terjadi ke atas-Nya. Dia pun mendekati mereka lalu bertanya, ‘Siapakah yang kamu cari?’</span>
</div>
<div class="p">
<span class="v-num v-5">5&nbsp;</span><span class="v JN18_5" data-id="JN18_5">Mereka menjawab, ‘Isa orang Nasaret.’ </span>
</div>
<div class="p">
<span class="v JN18_5" data-id="JN18_5">Isa berkata kepada mereka, ‘Akulah Dia.’ Yudas, yang mengkhianati Isa, berdiri bersama mereka di situ. </span>
<span class="v-num v-6">6&nbsp;</span><span class="v JN18_6" data-id="JN18_6">Apabila Isa berkata kepada mereka, ‘Akulah Dia,’ mereka semua undur lalu rebah ke tanah.</span>
</div>
<div class="p">
<span class="v-num v-7">7&nbsp;</span><span class="v JN18_7" data-id="JN18_7">Isa bertanya lagi kepada mereka, ‘Siapakah yang kamu cari?’</span>
</div>
<div class="p">
<span class="v JN18_7" data-id="JN18_7">Mereka menjawab, ‘Isa orang Nasaret.’</span>
</div>
<div class="p">
<span class="v-num v-8">8&nbsp;</span><span class="v JN18_8" data-id="JN18_8">Isa berkata, ‘Aku sudah berkata bahawa Akulah Dia. Kalau Aku yang kamu cari, biarkanlah mereka ini pergi.’ </span>
<span class="v-num v-9">9&nbsp;</span><span class="v JN18_9" data-id="JN18_9">(Dengan demikian berlakulah apa yang pernah dikatakan-Nya, ‘Tidak seorang pun yang Kauserahkan pada-Ku sesat.’)</span>
</div>
<div class="p">
<span class="v-num v-10">10&nbsp;</span><span class="v JN18_10" data-id="JN18_10">Simon Petrus yang memiliki sebilah pedang menghunusnya lalu menetak telinga kanan hamba imam besar itu sehingga putus. Nama hamba itu Malkus.</span>
</div>
<div class="p">
<span class="v-num v-11">11&nbsp;</span><span class="v JN18_11" data-id="JN18_11">Isa berkata kepada Petrus, ‘Sarungkan semula pedangmu! Bukankah Aku mesti minum dari cawan penderitaan yang diberikan kepada-Ku oleh Bapa?’</span>
</div>
<div class="s1">Isa di hadapan imam</div>
<div class="p">
<span class="v-num v-12">12&nbsp;</span><span class="v JN18_12" data-id="JN18_12">Setelah itu, askar-askar dengan ketua mereka dan pegawai-pegawai Yahudi menangkap dan mengikat Isa. </span>
<span class="v-num v-13">13&nbsp;</span><span class="v JN18_13" data-id="JN18_13">Mula-mula mereka membawa-Nya ke hadapan Hanas, bapa mertua Kayafas, Imam Besar pada tahun itu. </span>
<span class="v-num v-14">14&nbsp;</span><span class="v JN18_14" data-id="JN18_14">Kayafaslah yang dahulunya berkata kepada orang Yahudi bahawa lebih baik satu orang mati demi seluruh bangsa.</span>
</div>
<div class="p">
<span class="v-num v-15">15&nbsp;</span><span class="v JN18_15" data-id="JN18_15">Simon Petrus dan seorang pengikut lain ikut serta apabila Isa dibawa pergi. Oleh sebab pengikut lain ini dikenali oleh imam besar, dia masuk bersama Isa ke halaman rumah imam besar. </span>
<span class="v-num v-16">16&nbsp;</span><span class="v JN18_16" data-id="JN18_16">Petrus menanti di luar, di hadapan pintu. Sejurus kemudian, pengikut lain itu keluar semula, bercakap dengan hamba perempuan yang menjaga pintu, lalu membawa Petrus masuk.</span>
</div>
<div class="p">
<span class="v-num v-17">17&nbsp;</span><span class="v JN18_17" data-id="JN18_17">Kemudian hamba perempuan itu berkata kepada Petrus, ‘Bukankah kamu seorang daripada pengikut orang itu?’</span>
</div>
<div class="p">
<span class="v JN18_17" data-id="JN18_17">Petrus menjawab, ‘Bukan.’</span>
</div>
<div class="p">
<span class="v-num v-18">18&nbsp;</span><span class="v JN18_18" data-id="JN18_18">Hamba dan pegawai berdiri di situ setelah menyalakan api kerana pada masa itu hawa sejuk. Mereka sedang berdiang di situ. Petrus pun berdiri disitu dan berdiang bersama mereka.</span>
</div>
<div class="p">
<span class="v-num v-19">19&nbsp;</span><span class="v JN18_19" data-id="JN18_19">Imam besar menyoal Isa tentang pengikut-pengikut-Nya dan ajaran-Nya.</span>
</div>
<div class="p">
<span class="v-num v-20">20&nbsp;</span><span class="v JN18_20" data-id="JN18_20">Isa menjawab, ‘Aku sentiasa bercakap terang-terangan di hadapan orang ramai. Aku sering mengajar di saumaah dan di rumah ibadat, tempat semua orang Yahudi berhimpun. Tidak pernah Kukatakan apa-apa secara rahsia. </span>
<span class="v-num v-21">21&nbsp;</span><span class="v JN18_21" data-id="JN18_21">Mengapakah kamu menyoal-Ku? Tanyalah mereka yang pernah mendengar apa yang Kukatakan kepada mereka. Mereka tahu apa yang Kukatakan itu.’</span>
</div>
<div class="p">
<span class="v-num v-22">22&nbsp;</span><span class="v JN18_22" data-id="JN18_22">Seorang pegawai di situ menampar Isa sambil berkata, ‘Begitukah kamu bercakap kepada seorang imam besar?’</span>
</div>
<div class="p">
<span class="v-num v-23">23&nbsp;</span><span class="v JN18_23" data-id="JN18_23">Isa berkata kepadanya, ‘Sekiranya yang Kukatakan itu salah, tunjukkanlah kepada semua orang di sini apa kesalahan itu. Tetapi kalau kata-kata-Ku benar, mengapa kamu menampar-Ku?’ </span>
<span class="v-num v-24">24&nbsp;</span><span class="v JN18_24" data-id="JN18_24">Selepas itu Hanas menyuruh orang membawa Isa yang masih dalam keadaan terikat ke hadapan Imam Besar Kayafas.</span>
</div>
<div class="s1">Petrus menyangkal Isa</div>
<div class="p">
<span class="v-num v-25">25&nbsp;</span><span class="v JN18_25" data-id="JN18_25">Simon Petrus masih berdiri berdiang. Maka orang di situ bertanya kepadanya, ‘Bukankah kamu seorang daripada pengikut orang itu?’</span>
</div>
<div class="p">
<span class="v JN18_25" data-id="JN18_25">Petrus menjawab, ‘Bukan!’</span>
</div>
<div class="p">
<span class="v-num v-26">26&nbsp;</span><span class="v JN18_26" data-id="JN18_26">Seorang daripada hamba imam besar ada di situ. Dia saudara kepada hamba yang ditetak putus telinganya oleh Petrus. Dia berkata kepada Petrus, ‘Bukankah kamu yang kulihat di taman itu bersama-Nya?’ </span>
<span class="v-num v-27">27&nbsp;</span><span class="v JN18_27" data-id="JN18_27">Petrus menyangkal-Nya lagi, dan sejurus selepas itu ayam berkokok.</span>
</div>
<div class="s1">Isa di hadapan Pilatus </div>
<div class="p">
<span class="v-num v-28">28&nbsp;</span><span class="v JN18_28" data-id="JN18_28">Kemudian mereka membawa Isa dari rumah Kayafas ke istana pemerintah Rom. Tetapi orang Yahudi tidak turut masuk ke dalam istana itu kerana pagi masih awal. Mereka tidak mahu terkena najis, kerana mereka hendak menyertai jamuan Paska. </span>
<span class="v-num v-29">29&nbsp;</span><span class="v JN18_29" data-id="JN18_29">Oleh yang demikian, Pilatus keluar menemui mereka. Dia bertanya, ‘Apakah tuduhanmu terhadap orang ini?’</span>
</div>
<div class="p">
<span class="v-num v-30">30&nbsp;</span><span class="v JN18_30" data-id="JN18_30">Mereka menjawab, ‘Jika orang ini tidak melakukan perbuatan jahat, sudah tentu kami tidak akan membawa-Nya ke hadapanmu.’</span>
</div>
<div class="p">
<span class="v-num v-31">31&nbsp;</span><span class="v JN18_31" data-id="JN18_31">Kemudian Pilatus berkata kepada mereka, ‘Ambillah Dia, adili mengikut undang-undangmu.’</span>
</div>
<div class="p">
<span class="v JN18_31" data-id="JN18_31">Orang Yahudi menjawab, ‘Kami tidak mempunyai kuasa undang-undang untuk menjatuhkan hukum mati ke atas seseorang.’ </span>
<span class="v-num v-32">32&nbsp;</span><span class="v JN18_32" data-id="JN18_32">Dengan demikian akan terjadilah apa yang telah dikatakan oleh Isa tentang cara kematian-Nya.</span>
</div>
<div class="p">
<span class="v-num v-33">33&nbsp;</span><span class="v JN18_33" data-id="JN18_33">Selepas itu Pilatus masuk semula ke istana dan memanggil Isa lalu bertanya, ‘Adakah kamu Raja orang Yahudi?’</span>
</div>
<div class="p">
<span class="v-num v-34">34&nbsp;</span><span class="v JN18_34" data-id="JN18_34">Isa menjawab, ‘Adakah kata-kata ini daripada dirimu sendiri, atau adakah orang lain mengatakannya kepadamu tentang diri-Ku?’</span>
</div>
<div class="p">
<span class="v-num v-35">35&nbsp;</span><span class="v JN18_35" data-id="JN18_35">Pilatus menjawab, ‘Adakah aku seorang Yahudi? Bangsa-Mu sendiri dan ketua-ketua imam telah membawa-Mu kepadaku. Apakah yang telah Kaulakukan?’</span>
</div>
<div class="p">
<span class="v-num v-36">36&nbsp;</span><span class="v JN18_36" data-id="JN18_36">Isa menjawab, ‘Kerajaan-Ku bukanlah daripada dunia ini. Kiranya kerajaan-Ku dari dunia ini, tentulah para pengikut-Ku berjuang mempertahan-Ku daripada diserahkan kepada orang Yahudi. Tetapi kerajaan-Ku bukanlah dari sini.’</span>
</div>
<div class="p">
<span class="v-num v-37">37&nbsp;</span><span class="v JN18_37" data-id="JN18_37">Dengan demikian Pilatus pun berkata kepada-Nya, ‘Jadi, adakah kamu seorang raja?’ Isa menjawab, ‘Betul katamu. Aku seorang raja. Aku dilahirkan ke dunia untuk memberi kesaksian tentang kebenaran. Setiap orang yang memihak kepada kebenaran mendengar suara-Ku.’</span>
</div>
<div class="p">
<span class="v-num v-38">38&nbsp;</span><span class="v JN18_38" data-id="JN18_38">Pilatus berkata kepada-Nya, ‘Apakah itu kebenaran?’ Kemudian dia keluar mendapatkan orang Yahudi lalu berkata, ‘Aku mendapatinya tidak bersalah sama sekali. </span>
<span class="v-num v-39">39&nbsp;</span><span class="v JN18_39" data-id="JN18_39">Tetapi kamu ada satu adat, iaitu aku harus membebaskan seorang daripada bangsamu pada perayaan Paska. Mahukah kamu kubebaskan Raja orang Yahudi?’</span>
</div>
<div class="p">
<span class="v-num v-40">40&nbsp;</span><span class="v JN18_40" data-id="JN18_40">Mereka semua berteriak lagi, ‘Jangan bebaskan orang itu. Bebaskan Barabas.’ Barabas itu seorang perompak.</span>
</div>

</div>
<div class="footer"><div class="nav">
<a class="prev" href="JN17.html">&lt;</a>
<a class="home" href="index.html">=</a>
<a class="next" href="JN19.html">&gt;</a>
</div></div>
</body>
</html>