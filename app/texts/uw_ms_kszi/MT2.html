<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 2</a><a class="prev" href="MT1.html">&lt;</a>
<a class="home" href="index.html">=</a>
<a class="next" href="MT3.html">&gt;</a>
</div></div>
<div class="section chapter MT MT2 uw_ms_kszi ms" dir="ltr" lang="ms" data-id="MT2" data-nextid="MT3" data-previd="MT1">
<div class="c">2</div>
<div class="s1">Ahli ilmu bintang dari Timur</div>
<div class="p">
<span class="v-num v-1">1&nbsp;</span><span class="v MT2_1" data-id="MT2_1">Isa dilahirkan di Baitlahim, Yudea, semasa pemerintahan Raja Herodes. Tidak lama kemudian datanglah beberapa orang ahli ilmu bintang dari Timur ke Baitulmaqdis.</span>
<span class="v-num v-2">2&nbsp;</span><span class="v MT2_2" data-id="MT2_2">Mereka bertanya, ‘Di manakah Anak yang baru lahir, yang akan menjadi Raja orang Yahudi? Kami melihat bintang-Nya muncul di Timur, dan kami datang hendak menyembah-Nya.’</span>
</div>
<div class="p">
<span class="v-num v-3">3&nbsp;</span><span class="v MT2_3" data-id="MT2_3">Apabila mendengar perkara itu, Raja Herodes berasa risau, begitu juga semua penduduk Baitulmaqdis.</span>
<span class="v-num v-4">4&nbsp;</span><span class="v MT2_4" data-id="MT2_4">Raja Herodes memanggil semua ketua imam dan guru Taurat berhimpun lalu bertanya, ‘Raja yang dijanjikan oleh Allah itu, di manakah tempat lahirnya?’</span>
<span class="v-num v-5">5&nbsp;</span><span class="v MT2_5" data-id="MT2_5">Mereka menjawab, ‘Di Baitlahim, Yudea. Seorang nabi telah bernubuat tentangnya:</span>
</div>
<div class="b">&nbsp;</div>
<div class="q1">
<span class="v-num v-6">6&nbsp;</span><span class="v MT2_6" data-id="MT2_6">‘Hai Baitlahim di Yudea,</span>
</div>
<div class="q2">
<span class="v MT2_6" data-id="MT2_6">Kau bukanlah yang terkecil antara kota utama Yudea,</span>
</div>
<div class="q2">
<span class="v MT2_6" data-id="MT2_6">kerana daripadamu akan muncul seorang Pemimpin</span>
</div>
<div class="q2">
<span class="v MT2_6" data-id="MT2_6">yang akan memimpin umat-Ku Israel.’</span>
</div>
<div class="b">&nbsp;</div>
<div class="p">
<span class="v-num v-7">7&nbsp;</span><span class="v MT2_7" data-id="MT2_7">Setelah itu Raja Herodes berjumpa secara rahsia dengan ahli-ahli ilmu bintang itu dan mendapat tahu daripada mereka dengan tepat bila bintang itu terbit.</span>
<span class="v-num v-8">8&nbsp;</span><span class="v MT2_8" data-id="MT2_8">Raja Herodes menyuruh ahli-ahli ilmu bintang pergi ke Baitlahim dengan perintah demikian: ‘Pergilah dan carilah Anak itu sedaya upaya. Apabila kamu menjumpai-Nya beritahulah aku, supaya aku juga dapat pergi menyembah-Nya.’</span>
</div>
<div class="p">
<span class="v-num v-9">9&nbsp;</span><span class="v MT2_9" data-id="MT2_9">Mereka pun pergi. Di pertengahan jalan, mereka melihat bintang yang telah muncul di Timur dahulu kini mendahului mereka dan berhenti di atas tempat Anak itu.</span>
<span class="v-num v-10">10&nbsp;</span><span class="v MT2_10" data-id="MT2_10">Sungguh gembira mereka apabila melihat bintang itu.</span>
<span class="v-num v-11">11&nbsp;</span><span class="v MT2_11" data-id="MT2_11">Mereka masuk ke situ dan melihat Anak itu dengan ibu-Nya Maryam. Mereka pun sujud menyembah Anak itu, lalu mempersembahkan emas, dupa dan mur kepada-Nya.</span>
<span class="v-num v-12">12&nbsp;</span><span class="v MT2_12" data-id="MT2_12">Allah memberikan peringatan kepada mereka melalui mimpi supaya jangan kembali kepada Herodes. Oleh itu mereka pun pulang ke negeri mereka mengikut jalan lain.</span>
</div>
<div class="s1">Hijrah ke Mesir</div>
<div class="p">
<span class="v-num v-13">13&nbsp;</span><span class="v MT2_13" data-id="MT2_13">Selepas itu malaikat Tuhan menampakkan diri dalam mimpi kepada Yusuf lalu berkata, ‘Herodes akan mengeluarkan perintah supaya mencari dan membunuh Anak itu. Bangunlah. Bawalah Anak itu dan ibu-Nya ke Mesir. Tinggallah di situ hingga Aku berfirman kepadamu.’</span>
</div>
<div class="p">
<span class="v-num v-14">14&nbsp;</span><span class="v MT2_14" data-id="MT2_14">Yusuf pun bangun. Pada malam itu juga dia membawa Anak itu dan ibu-Nya ke Mesir.</span>
<span class="v-num v-15">15&nbsp;</span><span class="v MT2_15" data-id="MT2_15">Mereka tinggal di situ hingga kematian Raja Herodes. Maka berlakulah firman Tuhan menerusi nabi-Nya: ‘Aku memanggil Putera-Ku keluar dari Mesir.’</span>
</div>
<div class="p">
<span class="v-num v-16">16&nbsp;</span><span class="v MT2_16" data-id="MT2_16">Setelah Raja Herodes sedar dirinya ditipu oleh ahli-ahli ilmu bintang dari Timur itu, dia pun marah lalu mengeluarkan perintah untuk membunuh semua anak lelaki yang berusia dua tahun ke bawah di Baitlahim dan kawasan yang berdekatan. Usia itu berdasarkan maklumat yang diberikan oleh ahli-ahli ilmu bintang tentang masa bintang itu mula-mula muncul.</span>
<span class="v-num v-17">17&nbsp;</span><span class="v MT2_17" data-id="MT2_17">Oleh yang demikian berlakulah apa yang dinubuatkan oleh Yeremia:</span>
</div>
<div class="b">&nbsp;</div>
<div class="q1">
<span class="v-num v-18">18&nbsp;</span><span class="v MT2_18" data-id="MT2_18">‘Satu suara terdengar di Ramah,</span>
</div>
<div class="q2">
<span class="v MT2_18" data-id="MT2_18">rintih ratap dan perkabungan.</span>
</div>
<div class="q1">
<span class="v MT2_18" data-id="MT2_18">Rahel meratapi anak-anaknya,</span>
</div>
<div class="q2">
<span class="v MT2_18" data-id="MT2_18">tidak mungkin dilipur hatinya,</span>
</div>
<div class="q2">
<span class="v MT2_18" data-id="MT2_18">kerana mereka tiada lagi.’</span>
</div>
<div class="s1">Pulang dari Mesir</div>
<div class="p">
<span class="v-num v-19">19&nbsp;</span><span class="v MT2_19" data-id="MT2_19">Selepas kematian Herodes, malaikat Tuhan menampakkan diri dalam mimpi kepada Yusuf di Mesir.</span>
<span class="v-num v-20">20&nbsp;</span><span class="v MT2_20" data-id="MT2_20">Kata malaikat itu, ‘Bangunlah. Bawalah Anak itu dan ibu-Nya ke tanah Israel, kerana orang yang hendak meragut nyawa Anak itu telah mati.’</span>
</div>
<div class="p">
<span class="v-num v-21">21&nbsp;</span><span class="v MT2_21" data-id="MT2_21">Yusuf pun bangun lalu membawa Anak itu dan ibu-Nya ke tanah Israel.</span>
<span class="v-num v-22">22&nbsp;</span><span class="v MT2_22" data-id="MT2_22">Tetapi apabila mendengar bahawa Arkelaus telah naik takhta menggantikan bapanya Herodes di Yudea, Yusuf pun takut pergi ke sana. Setelah mendapat peringatan daripada Allah dalam mimpi, dia pun pergi ke Galilea.</span>
<span class="v-num v-23">23&nbsp;</span><span class="v MT2_23" data-id="MT2_23">Dia menetap di kota yang bernama Nasaret. Dengan demikian berlakulah apa yang dikatakan oleh para nabi: ‘Dia akan dipanggil Orang Nasaret.’</span>
</div>

</div>
<div class="footer"><div class="nav">
<a class="prev" href="MT1.html">&lt;</a>
<a class="home" href="index.html">=</a>
<a class="next" href="MT3.html">&gt;</a>
</div></div>
</body>
</html>