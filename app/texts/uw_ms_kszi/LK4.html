<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 4</a><a class="prev" href="LK3.html">&lt;</a>
<a class="home" href="index.html">=</a>
<a class="next" href="LK5.html">&gt;</a>
</div></div>
<div class="section chapter LK LK4 uw_ms_kszi ms" dir="ltr" lang="ms" data-id="LK4" data-nextid="LK5" data-previd="LK3">
<div class="c">4</div>
<div class="s1">Isa digoda</div>
<div class="m">
<span class="v-num v-1">1&nbsp;</span><span class="v LK4_1" data-id="LK4_1">Isa penuh dengan Roh Suci, kembali dari daerah Yordan dan dipimpin oleh Roh ke padang gurun.</span>
<span class="v-num v-2">2&nbsp;</span><span class="v LK4_2" data-id="LK4_2">Selama empat puluh hari, Dia digoda oleh Iblis. Sepanjang masa itu, Dia tidak makan apa-apa. Akhirnya, Dia berasa lapar.</span>
</div>
<div class="p">
<span class="v-num v-3">3&nbsp;</span><span class="v LK4_3" data-id="LK4_3">Lalu Iblis berkata kepada-Nya, ‘Jikalau Engkau Putera Allah, perintahkan batu ini supaya menjadi roti.’</span>
</div>
<div class="p">
<span class="v-num v-4">4&nbsp;</span><span class="v LK4_4" data-id="LK4_4">Isa menjawab, ‘Dalam Kitab Suci tersurat, “Manusia hidup bukan hanya dengan roti sahaja.” ’</span>
</div>
<div class="p">
<span class="v-num v-5">5&nbsp;</span><span class="v LK4_5" data-id="LK4_5">Iblis membawa Isa ke satu tempat yang tinggi lalu dalam sekelip mata, Iblis memperlihatkan kepada Isa segala kerajaan di dunia.</span>
<span class="v-num v-6">6&nbsp;</span><span class="v LK4_6" data-id="LK4_6">Iblis berkata, ‘Aku akan memberikan segala kekuasaan ini dengan kemuliaannya kepada-Mu kerana semuanya itu telah diserahkan kepadaku dan aku boleh memberikannya kepada sesiapa jua yang aku suka.</span>
<span class="v-num v-7">7&nbsp;</span><span class="v LK4_7" data-id="LK4_7">Jadi, jikalau Engkau menyembah aku, keseluruhannya akan menjadi kepunyaan-Mu.’</span>
</div>
<div class="p">
<span class="v-num v-8">8&nbsp;</span><span class="v LK4_8" data-id="LK4_8">Tetapi Isa menjawab, ‘Dalam Kitab Suci tersurat, “Hendaklah engkau menyembah Allah, Tuhanmu dan kepada-Nya sahaja engkau beribadat.” ’</span>
</div>
<div class="p">
<span class="v-num v-9">9&nbsp;</span><span class="v LK4_9" data-id="LK4_9">Kemudian, Iblis membawa Isa ke Baitulmaqdis lalu menempatkan-Nya di atas mercu rumah ibadat dan berkata kepada-Nya, ‘Jikalau Engkau Putera Allah, terjunlah ke bawah,</span>
<span class="v-num v-10">10&nbsp;</span><span class="v LK4_10" data-id="LK4_10">kerana dalam Kitab Suci ada tersurat,</span>
</div>
<div class="b">&nbsp;</div>
<div class="q1">
<span class="v LK4_10" data-id="LK4_10">‘ “Allah akan memerintahkan malaikat-malaikat-Nya</span>
</div>
<div class="q2">
<span class="v LK4_10" data-id="LK4_10">untuk melindungi-Mu</span>
</div>
<div class="q1">
<span class="v-num v-11">11&nbsp;</span><span class="v LK4_11" data-id="LK4_11">dan mereka akan menatang-Mu dengan tangan mereka</span>
</div>
<div class="q2">
<span class="v LK4_11" data-id="LK4_11">supaya kaki-Mu tidak terantuk pada batu.” ’</span>
</div>
<div class="b">&nbsp;</div>
<div class="p">
<span class="v-num v-12">12&nbsp;</span><span class="v LK4_12" data-id="LK4_12">Tetapi Isa menjawab, ‘Kitab Suci juga mengatakan, “Janganlah engkau menduga Allah, Tuhanmu.” ’</span>
</div>
<div class="p">
<span class="v-num v-13">13&nbsp;</span><span class="v LK4_13" data-id="LK4_13">Setelah Iblis selesai menggoda Isa, dia meninggalkan-Nya untuk sementara waktu.</span>
</div>
<div class="s1">Isa memulakan kerja-Nya di Galilea</div>
<div class="p">
<span class="v-num v-14">14&nbsp;</span><span class="v LK4_14" data-id="LK4_14">Isa kembali ke Galilea dan kuasa Roh menyertai-Nya. Perkhabaran tentang-Nya tersebar ke seluruh daerah itu.</span>
<span class="v-num v-15">15&nbsp;</span><span class="v LK4_15" data-id="LK4_15">Dia mengajar di saumaah-saumaah mereka dan semua orang memuji-muji-Nya.</span>
</div>
<div class="s1">Isa tidak diterima di Nasaret</div>
<div class="p">
<span class="v-num v-16">16&nbsp;</span><span class="v LK4_16" data-id="LK4_16">Kemudian, Isa kembali ke Nasaret, tempat Dia dibesarkan. Pada hari Sabat Dia pergi ke saumaah seperti kebiasaan-Nya. Lalu Dia berdiri untuk membaca Kitab Suci.</span>
<span class="v-num v-17">17&nbsp;</span><span class="v LK4_17" data-id="LK4_17">Kitab Nabi Yasyaya diberikan kepada Isa dan Dia membuka kitab itu untuk membaca ayat yang tersurat:</span>
</div>
<div class="b">&nbsp;</div>
<div class="q1">
<span class="v-num v-18">18&nbsp;</span><span class="v LK4_18" data-id="LK4_18">‘Roh Tuhan ada pada-Ku</span>
</div>
<div class="q2">
<span class="v LK4_18" data-id="LK4_18">kerana Dia telah memilih Aku</span>
</div>
<div class="q2">
<span class="v LK4_18" data-id="LK4_18">untuk memberitakan perkhabaran yang baik kepada orang miskin;</span>
</div>
<div class="q1">
<span class="v LK4_18" data-id="LK4_18">Dia telah mengutus Aku untuk mengumumkan pelepasan kepada</span>
</div>
<div class="q2">
<span class="v LK4_18" data-id="LK4_18">orang tawanan,</span>
</div>
<div class="q2">
<span class="v LK4_18" data-id="LK4_18">penyembuhan kepada orang buta,</span>
</div>
<div class="q1">
<span class="v LK4_18" data-id="LK4_18">pembebasan orang yang tertindas,</span>
</div>
<div class="q2">
<span class="v-num v-19">19&nbsp;</span><span class="v LK4_19" data-id="LK4_19">dan mengisytiharkan tibanya masa yang Tuhan berkenan!’</span>
</div>
<div class="b">&nbsp;</div>
<div class="p">
<span class="v-num v-20">20&nbsp;</span><span class="v LK4_20" data-id="LK4_20">Isa menutup kitab itu dan memulangkannya kepada petugas lalu duduk. Mata semua orang di dalam saumaah itu tertumpu kepada-Nya.</span>
<span class="v-num v-21">21&nbsp;</span><span class="v LK4_21" data-id="LK4_21">Isa mula berucap kepada mereka, ‘Pada hari ini ayat Kitab Suci ini telah ditepati ketika kamu mendengarnya.’</span>
</div>
<div class="p">
<span class="v-num v-22">22&nbsp;</span><span class="v LK4_22" data-id="LK4_22">Semua orang memperkatakan-Nya dan kagum akan kata-kata indah yang diucapkan-Nya. Mereka berkata, ‘Bukankah Dia anak Yusuf?’</span>
</div>
<div class="p">
<span class="v-num v-23">23&nbsp;</span><span class="v LK4_23" data-id="LK4_23">Isa berkata kepada mereka, ‘Sudah tentunya kamu akan menyebut bidalan ini kepada-Ku, “Tuan tabib, ubati dirimu! Buatlah di kota-Mu sendiri apa yang kami dengar Kaubuat di Kapernaum.” ’</span>
</div>
<div class="p">
<span class="v-num v-24">24&nbsp;</span><span class="v LK4_24" data-id="LK4_24">Isa menambah, ‘Sesungguhnya Aku berkata kepadamu, tiada seorang nabi pun yang diterima di kotanya sendiri.</span>
<span class="v-num v-25">25&nbsp;</span><span class="v LK4_25" data-id="LK4_25">Dengarlah, sesungguhnya terdapat ramai balu di negeri Israel pada zaman Nabi Ilyas tatkala langit tertutup tidak menurunkan hujan selama tiga tahun enam bulan, menyebabkan bencana kebuluran di seluruh negeri itu.</span>
<span class="v-num v-26">26&nbsp;</span><span class="v LK4_26" data-id="LK4_26">Tetapi Nabi Ilyas tidak diutus kepada seorang jua pun kecuali seorang balu di bandar Sarafat di Sidon.</span>
<span class="v-num v-27">27&nbsp;</span><span class="v LK4_27" data-id="LK4_27">Demikian juga, ada ramai orang yang berpenyakit kusta di Israel pada zaman Nabi Ilyasa tetapi tiada seorang pun antara mereka yang disembuhkan melainkan Naaman, orang Siria.’</span>
</div>
<div class="p">
<span class="v-num v-28">28&nbsp;</span><span class="v LK4_28" data-id="LK4_28">Semua orang di dalam saumaah yang mendengar kata-kata ini naik berang.</span>
<span class="v-num v-29">29&nbsp;</span><span class="v LK4_29" data-id="LK4_29">Mereka bangun lalu mengusir Isa dari kota itu. Dia dibawa ke puncak gunung tempat kota itu dibina kerana mereka mahu menghumbankan-Nya ke bawah.</span>
<span class="v-num v-30">30&nbsp;</span><span class="v LK4_30" data-id="LK4_30">Tetapi Isa berjalan di tengah-tengah mereka dan beredar dari situ.</span>
</div>
<div class="s1">Orang yang dirasuk oleh roh iblis</div>
<div class="p">
<span class="v-num v-31">31&nbsp;</span><span class="v LK4_31" data-id="LK4_31">Kemudian Isa pergi ke kota Kapernaum di jajahan Galilea dan di situlah Dia mengajar orang pada hari Sabat.</span>
<span class="v-num v-32">32&nbsp;</span><span class="v LK4_32" data-id="LK4_32">Mereka kagum mendengar ajaran-Nya kerana kata-kata-Nya berwibawa.</span>
</div>
<div class="p">
<span class="v-num v-33">33&nbsp;</span><span class="v LK4_33" data-id="LK4_33">Di dalam saumaah itu ada seorang yang dirasuk oleh roh iblis yang durjana. Dia menjerit dengan nyaring,</span>
<span class="v-num v-34">34&nbsp;</span><span class="v LK4_34" data-id="LK4_34">‘Ah, mengapakah Engkau mengganggu kami, Isa, orang Nasaret? Engkau datang untuk membinasakan kamikah? Aku mengetahui siapa Engkau ini – Engkaulah Yang Suci daripada Allah.’</span>
</div>
<div class="p">
<span class="v-num v-35">35&nbsp;</span><span class="v LK4_35" data-id="LK4_35">Isa memarahi roh iblis itu, ‘Diam! Keluar daripada dia!’ Roh iblis itu menghempaskan orang itu di hadapan mereka lalu keluar daripadanya tanpa mencederakannya.</span>
</div>
<div class="p">
<span class="v-num v-36">36&nbsp;</span><span class="v LK4_36" data-id="LK4_36">Mereka semua kehairanan dan berkata sesama sendiri, ‘Betapa hebat kata-kata-Nya! Dengan penuh kewibawaan dan kuasa Dia memerintah roh-roh durjana itu, mereka terus keluar.’</span>
<span class="v-num v-37">37&nbsp;</span><span class="v LK4_37" data-id="LK4_37">Maka perkhabaran tentang Isa tersebar ke seluruh daerah itu.</span>
</div>
<div class="s1">Isa menyembuhkan beberapa orang</div>
<div class="p">
<span class="v-num v-38">38&nbsp;</span><span class="v LK4_38" data-id="LK4_38">Isa keluar dari saumaah itu lalu pergi ke rumah Simon. Ibu mertua Simon sedang demam panas dan mereka memberitahu Isa tentangnya.</span>
<span class="v-num v-39">39&nbsp;</span><span class="v LK4_39" data-id="LK4_39">Isa pergi berdiri di tepi katilnya dan mengusir demam itu. Ibu mertua Simon pulih dengan serta-merta lalu bangun dan melayani mereka.</span>
</div>
<div class="p">
<span class="v-num v-40">40&nbsp;</span><span class="v LK4_40" data-id="LK4_40">Pada waktu senja semua orang yang mengidap berbagai-bagai penyakit dibawa kepada Isa. Dia meletakkan tangan-Nya pada setiap orang dan menyembuhkan mereka.</span>
<span class="v-num v-41">41&nbsp;</span><span class="v LK4_41" data-id="LK4_41">Roh-roh iblis juga keluar daripada ramai orang dan berteriak, ‘Engkaulah Putera Allah.’ Isa memarahi roh-roh iblis itu dan tidak mengizinkan mereka bercakap kerana mereka mengetahui Dialah al-Masih.</span>
</div>
<div class="s1">Isa mengkhabar Injil di Yudea</div>
<div class="p">
<span class="v-num v-42">42&nbsp;</span><span class="v LK4_42" data-id="LK4_42">Ketika fajar menyingsing, Isa meninggalkan kota itu dan pergi ke tempat yang sunyi. Orang ramai mula mencari Dia, dan apabila mereka menemui-Nya, mereka cuba menahan-Nya daripada meninggalkan mereka.</span>
<span class="v-num v-43">43&nbsp;</span><span class="v LK4_43" data-id="LK4_43">Tetapi Isa berkata kepada mereka, ‘Aku harus memberitakan perkhabaran yang baik tentang kerajaan Allah di kota-kota lain juga. Itulah sebabnya Aku diutuskan.’</span>
<span class="v-num v-44">44&nbsp;</span><span class="v LK4_44" data-id="LK4_44">Jadi, Dia mengkhabarkan Injil di saumaah-saumaah di Yudea.</span>
</div>

</div>
<div class="footer"><div class="nav">
<a class="prev" href="LK3.html">&lt;</a>
<a class="home" href="index.html">=</a>
<a class="next" href="LK5.html">&gt;</a>
</div></div>
</body>
</html>