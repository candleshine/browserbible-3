<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Mark 7 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Kitab Suci Zabur Injil</a><a class="location" href="MK.html">Mark 7</a><a class="prev" href="MK6.html">&lt;</a>
<a class="home" href="index.html">=</a>
<a class="next" href="MK8.html">&gt;</a>
</div></div>
<div class="section chapter MK MK7 uw_ms_kszi ms" dir="ltr" lang="ms" data-id="MK7" data-nextid="MK8" data-previd="MK6">
<div class="c">7</div>
<div class="s1">Adat istiadat nenek moyang</div>
<div class="p">
<span class="v-num v-1">1&nbsp;</span><span class="v MK7_1" data-id="MK7_1">Orang Farisi dan beberapa guru Taurat yang datang dari Baitulmaqdis berkumpul di keliling Isa.</span>
<span class="v-num v-2">2&nbsp;</span><span class="v MK7_2" data-id="MK7_2">Mereka melihat beberapa pengikut Isa makan dengan tangan yang ‘tidak suci’, iaitu tangan yang tidak dibasuh.</span>
<span class="v-num v-3">3&nbsp;</span><span class="v MK7_3" data-id="MK7_3">(Orang Farisi malah semua orang Yahudi taat mengikut adat istiadat nenek moyang mereka. Mereka tidak akan makan sebelum membasuh tangan menurut cara-cara yang ditentukan.</span>
<span class="v-num v-4">4&nbsp;</span><span class="v MK7_4" data-id="MK7_4">Apabila pulang dari pasar, mereka juga tidak akan makan sebelum membersihkan diri. Banyak lagi peraturan yang diamalkan oleh mereka, seperti hal membasuh cawan, kendi, dan bekas tembaga.)</span>
</div>
<div class="p">
<span class="v-num v-5">5&nbsp;</span><span class="v MK7_5" data-id="MK7_5">Oleh itu, orang Farisi dan guru Taurat di situ bertanya kepada Isa, ‘Mengapakah pengikutmu tidak menurut adat istiadat nenek moyang kita? Mengapakah mereka makan dengan tangan yang “tidak suci”?’</span>
</div>
<div class="p">
<span class="v-num v-6">6&nbsp;</span><span class="v MK7_6" data-id="MK7_6">Isa menjawab, ‘Tepat sekali kata-kata Nabi Yasyaya dalam nubuatnya tentangmu, hai orang munafik; seperti yang tersurat:</span>
</div>
<div class="q1">
<span class="v MK7_6" data-id="MK7_6">‘ “Bangsa ini menghormati-Ku</span>
</div>
<div class="q1">
<span class="v MK7_6" data-id="MK7_6">dengan kata-kata,</span>
</div>
<div class="q2">
<span class="v MK7_6" data-id="MK7_6">tetapi hati mereka jauh daripada-Ku.</span>
</div>
<div class="q1">
<span class="v-num v-7">7&nbsp;</span><span class="v MK7_7" data-id="MK7_7">Sia-sialah mereka menyembah-Ku;</span>
</div>
<div class="q2">
<span class="v MK7_7" data-id="MK7_7">sedangkan ajaran yang mereka</span>
</div>
<div class="q2">
<span class="v MK7_7" data-id="MK7_7">ajarkan ialah peraturan manusia.”</span>
</div>
<div class="m">
<span class="v-num v-8">8&nbsp;</span><span class="v MK7_8" data-id="MK7_8">‘Kamu mengetepikan perintah Allah untuk menurut adat istiadat manusia.’</span>
</div>
<div class="p">
<span class="v-num v-9">9&nbsp;</span><span class="v MK7_9" data-id="MK7_9">Isa berkata lagi: ‘Kamu sungguh pandai menyingkirkan perintah Allah untuk menegakkan adat istiadatmu sendiri!</span>
<span class="v-num v-10">10&nbsp;</span><span class="v MK7_10" data-id="MK7_10">Musa menyampaikan perintah ini, “Hormatilah ibu bapamu” dan “Orang yang mencaci ibu bapa sendiri mesti dihukum mati.”</span>
<span class="v-num v-11">11&nbsp;</span><span class="v MK7_11" data-id="MK7_11">Tetapi kamu memberikan ajaran berikut: Jika seseorang berkata kepada ibu bapanya, “Segala apa yang harus kugunakan untuk membantu ayah dan emak, sudah kujadikan korban” (iaitu telah dipersembahkan kepada Allah),</span>
<span class="v-num v-12">12&nbsp;</span><span class="v MK7_12" data-id="MK7_12">maka orang itu tidak perlu menolong ibu bapa.</span>
<span class="v-num v-13">13&nbsp;</span><span class="v MK7_13" data-id="MK7_13">Jadi, adat istiadat yang kamu sampaikan membatalkan firman Allah. Banyak lagi perkara sedemikian yang kamu lakukan.’</span>
</div>
<div class="p">
<span class="v-num v-14">14&nbsp;</span><span class="v MK7_14" data-id="MK7_14">Isa memanggil orang ramai itu dan berkata kepada mereka, ‘Kamu semua, dengarlah supaya kamu faham.</span>
<span class="v-num v-15">15&nbsp;</span><span class="v MK7_15" data-id="MK7_15">Apa yang masuk dari luar ke dalam seseorang tidak dapat menajiskannya. Apa yang keluar daripada seseorang itulah yang menajiskannya.</span>
<span class="v-num v-16">16&nbsp;</span><span class="v MK7_16" data-id="MK7_16">Jika kamu bertelinga, dengarlah!’</span>
</div>
<div class="p">
<span class="v-num v-17">17&nbsp;</span><span class="v MK7_17" data-id="MK7_17">Setelah Isa meninggalkan orang ramai itu dan masuk ke rumah, para pengikut-Nya bertanya kepada-Nya tentang maksud ibarat itu.</span>
<span class="v-num v-18">18&nbsp;</span><span class="v MK7_18" data-id="MK7_18">Isa berkata kepada mereka, ‘Kamu ini sama dengan mereka. Tidakkah kamu faham bahawa apa yang masuk dari luar ke dalam seseorang tidak dapat menajiskannya?</span>
<span class="v-num v-19">19&nbsp;</span><span class="v MK7_19" data-id="MK7_19">Kerana sesuatu itu tidak masuk ke hatinya tetapi ke dalam perutnya, kemudian keluar semula.’ (Dengan demikian Dia menyatakan semua makanan halal.)</span>
</div>
<div class="p">
<span class="v-num v-20">20&nbsp;</span><span class="v MK7_20" data-id="MK7_20">Kata-Nya lagi: ‘Apa yang keluar daripada seseorang itu menajiskannya</span>
<span class="v-num v-21">21&nbsp;</span><span class="v MK7_21" data-id="MK7_21">kerana dari dalam, dari hati manusialah timbul fikiran jahat yang mendorong seseorang berfikiran durjana, berbuat cabul, mencuri, membunuh,</span>
<span class="v-num v-22">22&nbsp;</span><span class="v MK7_22" data-id="MK7_22">berzina, tamak, berdendam, menipu, mengeluarkan kata-kata lucah, bermata jahat, dengki, mengkufuri Allah, berlagak sombong, dan bersikap bodoh.</span>
<span class="v-num v-23">23&nbsp;</span><span class="v MK7_23" data-id="MK7_23">Semua perkara jahat ini timbul dari dalam hati dan itulah yang menajiskan seseorang.’</span>
</div>
<div class="s1">Iman seorang perempuan Siro-Fenisia</div>
<div class="p">
<span class="v-num v-24">24&nbsp;</span><span class="v MK7_24" data-id="MK7_24">Kemudian Isa pergi dari situ ke kawasan berdekatan kota Tirus, lalu masuk ke sebuah rumah. Dia tidak mahu orang tahu Dia ada di situ tetapi Dia tidak dapat menyembunyikan diri.</span>
<span class="v-num v-25">25&nbsp;</span><span class="v MK7_25" data-id="MK7_25">Ibu kepada seorang anak perempuan yang dirasuk roh durjana telah mendengar tentang Isa lalu segera datang kepada-Nya dan sujud di hadapan-Nya.</span>
<span class="v-num v-26">26&nbsp;</span><span class="v MK7_26" data-id="MK7_26">Wanita itu seorang Yunani, dia berasal dari daerah Fenisia di Siria. Dia memohon Isa menghalau roh iblis yang merasuk anaknya.</span>
</div>
<div class="p">
<span class="v-num v-27">27&nbsp;</span><span class="v MK7_27" data-id="MK7_27">Isa menjawab, ‘Anak-anak harus diberi makan dahulu. Tidak patut makanannya diambil untuk dilemparkan kepada anjing.’</span>
</div>
<div class="p">
<span class="v-num v-28">28&nbsp;</span><span class="v MK7_28" data-id="MK7_28">‘Benar, Tuan,’ jawab wanita itu, ‘tetapi anjing di bawah meja pun makan sisa yang dijatuhkan oleh anak-anak.’</span>
</div>
<div class="p">
<span class="v-num v-29">29&nbsp;</span><span class="v MK7_29" data-id="MK7_29">Maka Isa berkata kepadanya, ‘Kerana jawapanmu itu, pulanglah. Roh iblis sudah keluar daripada tubuh anakmu.’</span>
</div>
<div class="p">
<span class="v-num v-30">30&nbsp;</span><span class="v MK7_30" data-id="MK7_30">Apabila ibu itu pulang ke rumah, dia mendapati anaknya sedang berbaring di katil dan tidak lagi dirasuk roh iblis.</span>
</div>
<div class="s1">Isa menyembuhkan seorang bisu tuli</div>
<div class="p">
<span class="v-num v-31">31&nbsp;</span><span class="v MK7_31" data-id="MK7_31">Selepas itu Isa meninggalkan daerah Tirus, meneruskan perjalanan ke Laut Galilea melalui Sidon, ke tengah-tengah daerah Sepuluh Kota.</span>
<span class="v-num v-32">32&nbsp;</span><span class="v MK7_32" data-id="MK7_32">Di sana seorang bisu tuli dibawa kepada-Nya dengan permohonan agar Isa meletakkan tangan padanya.</span>
</div>
<div class="p">
<span class="v-num v-33">33&nbsp;</span><span class="v MK7_33" data-id="MK7_33">Isa membawanya ke samping, jauh daripada orang ramai itu, lalu memasukkan jari-Nya ke dalam kedua-dua belah telinga orang itu. Kemudian Dia meludah dan menyentuh lidah orang itu.</span>
<span class="v-num v-34">34&nbsp;</span><span class="v MK7_34" data-id="MK7_34">Selepas itu Dia menengadah ke langit lalu menarik nafas panjang dan berkata kepada orang itu, </span>
<span class="v-num v-35">35&nbsp;</span><span class="v MK7_35" data-id="MK7_35">Serta-merta telinga orang itu terbuka dan lidahnya pulih, lalu dia bertutur dengan baik.</span>
</div>
<div class="p">
<span class="v-num v-36">36&nbsp;</span><span class="v MK7_36" data-id="MK7_36">Isa melarang semua yang hadir menceritakan hal itu kepada sesiapapun. Tetapi semakin Isa melarang, semakin mereka menceritakannya.</span>
<span class="v-num v-37">37&nbsp;</span><span class="v MK7_37" data-id="MK7_37">Mereka sungguh hairan dan berkata, ‘Dia melakukan segala-galanya dengan baik sekali. Dia membolehkan orang tuli mendengar dan orang bisu berkata-kata.’</span>
</div>

</div>
<div class="footer"><div class="nav">
<a class="prev" href="MK6.html">&lt;</a>
<a class="home" href="index.html">=</a>
<a class="next" href="MK8.html">&gt;</a>
</div></div>
</body>
</html>