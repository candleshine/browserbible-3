<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Korintus 15 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Kitab Suci Zabur Injil</a><a class="location" href="C1.html">1 Korintus 15</a><a class="prev" href="C114.html">&lt;</a>
<a class="home" href="index.html">=</a>
<a class="next" href="C116.html">&gt;</a>
</div></div>
<div class="section chapter C1 C115 uw_ms_kszi ms" dir="ltr" lang="ms" data-id="C115" data-nextid="C116" data-previd="C114">
<div class="c">15</div>
<div class="s1">Kebangkitan al-Masih
</div>
<div class="p">
<span class="v-num v-1">1&nbsp;</span><span class="v C115_1" data-id="C115_1">Aku menyatakan kepadamu, saudara-saudaraku, tentang Injil yang telah kusampaikan kepadamu, telah kamu terima dan pegang hingga sekarang. </span>
<span class="v-num v-2">2&nbsp;</span><span class="v C115_2" data-id="C115_2">Melalui Injil itu kamu diselamatkan, jika kamu tetap berpegang kepada Firman yang telah kusampaikan, dan imanmu bukan kosong semata-mata. 
</span>
</div>
<div class="p">
<span class="v-num v-3">3&nbsp;</span><span class="v C115_3" data-id="C115_3">Aku telah menyampaikan kepadamu hal-hal utama, yang telah kuterima sendiri: Bahawa al-Masih telah mati untuk menebus dosa kita, sebagaimana tersurat dalam Kitab Suci; </span>
<span class="v-num v-4">4&nbsp;</span><span class="v C115_4" data-id="C115_4">bahawa Dia telah dikuburkan, dan telah dibangkitkan pada hari yang ketiga, sebagaimana tersurat dalam Kitab Suci; </span>
<span class="v-num v-5">5&nbsp;</span><span class="v C115_5" data-id="C115_5">dan bahawa Dia telah memperlihatkan diri-Nya kepada Kefas, kemudian kepada kedua-dua belas pengikut-Nya. </span>
<span class="v-num v-6">6&nbsp;</span><span class="v C115_6" data-id="C115_6">Selepas itu Dia memperlihatkan diri-Nya kepada saudara-saudara kita, lebih daripada lima ratus orang pada satu masa. Kebanyakan mereka masih hidup, dan ada yang sudah meninggal dunia. </span>
<span class="v-num v-7">7&nbsp;</span><span class="v C115_7" data-id="C115_7">Seterusnya Dia memperlihatkan diri-Nya kepada Yakobus, kemudian kepada semua rasul-Nya. </span>
<span class="v-num v-8">8&nbsp;</span><span class="v C115_8" data-id="C115_8">Akhir sekali Dia telah memperlihatkan diri-Nya kepadaku, yang seperti bayi yang dilahirkan sebelum masa;
</span>
<span class="v-num v-9">9&nbsp;</span><span class="v C115_9" data-id="C115_9">kerana akulah yang paling rendah antara rasul-rasul, malah aku tidak layak disebut rasul, kerana aku telah menganiaya jemaah Allah. </span>
<span class="v-num v-10">10&nbsp;</span><span class="v C115_10" data-id="C115_10">Tetapi dengan kasih kurnia Allah, aku telah menjadi seperti diriku sekarang. Kasih kurnia-Nya yang telah dianugerahkan-Nya kepadaku tidaklah sia-sia, kerana aku telah bekerja lebih keras daripada mereka semua; sesungguhnya bukan aku yang melakukannya, tetapi kasih kurnia Allah yang bersamaku. </span>
<span class="v-num v-11">11&nbsp;</span><span class="v C115_11" data-id="C115_11">Dengan demikian, baik aku mahupun mereka, begitulah yang kami khabarkan, dan begitulah yang kamu percaya.

</span>
</div>
<div class="s1">Kebangkitan orang mati
</div>
<div class="p">
<span class="v-num v-12">12&nbsp;</span><span class="v C115_12" data-id="C115_12">Setelah kami khabarkan kepadamu tentang al-Masih yang dibangkitkan daripada kematian, mengapakah ada di kalanganmu yang berkata bahawa tiada kebangkitan selepas mati? </span>
<span class="v-num v-13">13&nbsp;</span><span class="v C115_13" data-id="C115_13">Jika tiada kebangkitan selepas mati, maka al-Masih juga tidak dibangkitkan. </span>
<span class="v-num v-14">14&nbsp;</span><span class="v C115_14" data-id="C115_14">Jika al-Masih tidak dibangkitkan, maka sia-sialah perkhabaran kami dan sia-sialah imanmu. </span>
<span class="v-num v-15">15&nbsp;</span><span class="v C115_15" data-id="C115_15">Kami juga ternyata sebagai saksi dusta kepada Allah, kerana kami telah membuat kesaksian bahawa Allah telah membangkitkan al-Masih, sedangkan Allah tidak membangkitkan-Nya, kalaulah benar tiada kebangkitan selepas mati; </span>
<span class="v-num v-16">16&nbsp;</span><span class="v C115_16" data-id="C115_16">kerana jika tiada kebangkitan selepas mati, maka al-Masih tidaklah dibangkitkan. </span>
<span class="v-num v-17">17&nbsp;</span><span class="v C115_17" data-id="C115_17">Dan jika al-Masih tidak dibangkitkan, sia-sialah imanmu; dan kamu masih bergelumang dosa! </span>
<span class="v-num v-18">18&nbsp;</span><span class="v C115_18" data-id="C115_18">Orang yang mati dalam iman kepada al-Masih juga tetap binasa. </span>
<span class="v-num v-19">19&nbsp;</span><span class="v C115_19" data-id="C115_19">Sekiranya dalam hidup ini sahaja kita mempunyai harapan dalam al-Masih, kitalah yang paling malang antara manusia!
</span>
</div>
<div class="p">
<span class="v-num v-20">20&nbsp;</span><span class="v C115_20" data-id="C115_20">Tetapi al-Masih memang telah dibangkitkan daripada kematian. Dialah yang pertama dari kalangan orang yang telah mati. </span>
<span class="v-num v-21">21&nbsp;</span><span class="v C115_21" data-id="C115_21">Oleh sebab satu orang, kematian berlaku; dan oleh sebab satu orang juga, kebangkitan orang mati berlaku; </span>
<span class="v-num v-22">22&nbsp;</span><span class="v C115_22" data-id="C115_22">kerana sebagaimana dalam Adam semua manusia mati, demikian juga dalam al-Masih semua manusia akan dihidupkan semula; </span>
<span class="v-num v-23">23&nbsp;</span><span class="v C115_23" data-id="C115_23">masing-masing mengikut aturannya: Pertama al-Masih, kemudian mereka yang telah menjadi milik-Nya, pada saat kedatangan-Nya kelak. </span>
<span class="v-num v-24">24&nbsp;</span><span class="v C115_24" data-id="C115_24">Selepas itu datanglah pengakhiran, ketika Dia menyerahkan kerajaan kepada Allah Bapa, ketika dia melenyapkan semua pemerintahan, semua kewibawaan dan semua kekuasaan; </span>
<span class="v-num v-25">25&nbsp;</span><span class="v C115_25" data-id="C115_25">kerana Dia harus memerintah sehingga semua musuh telah diletakkan-Nya di bawah kaki-Nya. </span>
<span class="v-num v-26">26&nbsp;</span><span class="v C115_26" data-id="C115_26">Musuh terakhir yang akan dilenyapkan ialah Maut. </span>
<span class="v-num v-27">27&nbsp;</span><span class="v C115_27" data-id="C115_27">Semua perkara telah ditaklukkan oleh Allah di bawah kaki al-Masih. Jelaslah bahawa Allah tidak turut ditaklukkan. </span>
<span class="v-num v-28">28&nbsp;</span><span class="v C115_28" data-id="C115_28">Oleh itu setelah semua perkara ditaklukkan kepada al-Masih, Dia sebagai Putera akan menaklukkan diri-Nya juga kepada Allah, maka Allah menjadi segala-galanya dalam semua perkara.
</span>
</div>
<div class="p">
<span class="v-num v-29">29&nbsp;</span><span class="v C115_29" data-id="C115_29">Apakah akan dilakukan oleh mereka yang telah diimadkan bagi pihak orang mati? Sekiranya orang mati tidak dibangkitkan, mengapa orang diimadkan untuk orang mati? </span>
<span class="v-num v-30">30&nbsp;</span><span class="v C115_30" data-id="C115_30">Begitu juga kami, mengapa sepanjang masa kami rela menghadapi bahaya? </span>
<span class="v-num v-31">31&nbsp;</span><span class="v C115_31" data-id="C115_31">Setiap hari aku menghadapi kematian. Aku mengakui ini, saudara-saudaraku, demi kebanggaanku denganmu yang kumiliki dalam Isa al-Masih, Junjungan kita. </span>
<span class="v-num v-32">32&nbsp;</span><span class="v C115_32" data-id="C115_32">Jika menurut pertimbangan manusia, apa faedahnya bagiku berjuang seperti dengan binatang buas di Efesus? Juga, sekiranya orang mati tidak dibangkitkan, 
</span>
</div>
<div class="b">&nbsp;</div>
<div class="q1">
<span class="v C115_32" data-id="C115_32">‘marilah kita makan dan minum, 
</span>
</div>
<div class="q2">
<span class="v C115_32" data-id="C115_32">kerana esok kita mati.’
</span>
</div>
<div class="b">&nbsp;</div>
<div class="m">
<span class="v-num v-33">33&nbsp;</span><span class="v C115_33" data-id="C115_33">Jangan kamu biarkan dirimu disesatkan orang. ‘Kebiasaan yang baik musnah kerana pergaulan yang buruk.’ </span>
<span class="v-num v-34">34&nbsp;</span><span class="v C115_34" data-id="C115_34">Insaflah sepenuhnya dan jangan berbuat dosa lagi, kerana di kalanganmu ada sebilangan yang tidak mengenal Allah. Aku berkata demikian supaya kamu berasa malu.

</span>
</div>
<div class="s1">Kebangkitan tubuh
</div>
<div class="p">
<span class="v-num v-35">35&nbsp;</span><span class="v C115_35" data-id="C115_35">Mungkin ada yang menyoal, ‘Bagaimana caranya orang mati dibangkitkan? Dengan tubuh yang bagaimanakah mereka akan hidup?’ </span>
<span class="v-num v-36">36&nbsp;</span><span class="v C115_36" data-id="C115_36">Hai orang yang tidak berakal, sesuatu yang kamu semaikan tidak mungkin tumbuh jika tidak mati terlebih dahulu. </span>
<span class="v-num v-37">37&nbsp;</span><span class="v C115_37" data-id="C115_37">Tambahan pula, yang kamu semaikan bukanlah seluruh tubuh tanaman, tetapi bijinya sahaja, contohnya biji gandum atau biji-bijiran lain. </span>
<span class="v-num v-38">38&nbsp;</span><span class="v C115_38" data-id="C115_38">Tetapi kemudian Allah memberikan biji itu suatu tubuh, menurut kehendak-Nya. Setiap biji mempunyai tubuhnya yang tersendiri. </span>
<span class="v-num v-39">39&nbsp;</span><span class="v C115_39" data-id="C115_39">Semua yang bernyawa tidak serupa. Rupa manusia berbeza dengan rupa binatang, rupa burung berlainan dengan rupa ikan. </span>
<span class="v-num v-40">40&nbsp;</span><span class="v C115_40" data-id="C115_40">Ada benda di langit dan ada benda di bumi. Kemuliaan benda di langit berbeza dengan kemuliaan benda di bumi. </span>
<span class="v-num v-41">41&nbsp;</span><span class="v C115_41" data-id="C115_41">Kemuliaan matahari berbeza dengan kemuliaan bulan, dan berlainan pula dengan kemuliaan bintang-bintang; manakala kemuliaan bintang-bintang berbeza antara satu sama lain.
</span>
</div>
<div class="p">
<span class="v-num v-42">42&nbsp;</span><span class="v C115_42" data-id="C115_42">Demikianlah dengan kebangkitan orang mati: Tubuh disemaikan dalam kebinasaan, dan dibangkitkan dalam ketidakbinasaan; </span>
<span class="v-num v-43">43&nbsp;</span><span class="v C115_43" data-id="C115_43">disemaikan dalam kehinaan, dibangkitkan dalam kemuliaan; disemaikan dalam kelemahan, dibangkitkan dalam kekuatan; </span>
<span class="v-num v-44">44&nbsp;</span><span class="v C115_44" data-id="C115_44">disemaikan dalam tubuh jasmani, dibangkitkan dalam tubuh rohani. 
</span>
</div>
<div class="p">
<span class="v C115_44" data-id="C115_44">Jika ada tubuh jasmani, maka adalah juga tubuh rohani. </span>
<span class="v-num v-45">45&nbsp;</span><span class="v C115_45" data-id="C115_45">Sebagaimana telah tersurat, ‘Adam, manusia yang pertama, menjadi makhluk yang hidup,’ manakala Adam yang terakhir menjadi roh yang menghidupkan. </span>
<span class="v-num v-46">46&nbsp;</span><span class="v C115_46" data-id="C115_46">Yang pertama bukan rohani tetapi jasmani, dan yang kemudian adalah yang rohani; </span>
<span class="v-num v-47">47&nbsp;</span><span class="v C115_47" data-id="C115_47">kerana manusia yang pertama berasal daripada debu bumi, tetapi manusia yang kedua berasal daripada syurga. </span>
<span class="v-num v-48">48&nbsp;</span><span class="v C115_48" data-id="C115_48">Seperti manusia yang berasal daripada debu bumi itu, begitulah semua orang yang berasal daripada debu bumi. Dan seperti manusia dari syurga itu, begitulah semua orang yang syurgawi. </span>
<span class="v-num v-49">49&nbsp;</span><span class="v C115_49" data-id="C115_49">Sebagaimana kita telah memakai rupa yang berasal daripada debu bumi itu, kita akan memakai rupa manusia yang berasal daripada syurga. 
</span>
</div>
<div class="p">
<span class="v-num v-50">50&nbsp;</span><span class="v C115_50" data-id="C115_50">Saudara-saudaraku, aku ingin mengatakan kepadamu, daging dan darah tidak akan mendapat tempat dalam kerajaan Allah, dan sesuatu yang boleh binasa tidak akan mendapat tempat dalam ketidakbinasaan. </span>
<span class="v-num v-51">51&nbsp;</span><span class="v C115_51" data-id="C115_51">Dengarlah, aku memberitahumu suatu rahsia: Tidak semua kita akan mati, tetapi semua akan diubah </span>
<span class="v-num v-52">52&nbsp;</span><span class="v C115_52" data-id="C115_52">serta-merta, dalam sekelip mata, ketika berbunyinya sangkakala yang terakhir. Pada saat itu orang mati akan dibangkitkan dalam ketidakbinasaan, dan kita yang masih hidup akan diubah, </span>
<span class="v-num v-53">53&nbsp;</span><span class="v C115_53" data-id="C115_53">kerana yang boleh binasa ini mesti mengenakan bentuk yang tidak boleh binasa, dan yang boleh mati ini mesti mengenakan bentuk yang tidak boleh mati. </span>
<span class="v-num v-54">54&nbsp;</span><span class="v C115_54" data-id="C115_54">Setelah ini berlaku, terbuktilah firman:
</span>
</div>
<div class="m">
<span class="v C115_54" data-id="C115_54">‘Maut telah ditelan dalam kemenangan.’
</span>
</div>
<div class="b">&nbsp;</div>
<div class="q1">
<span class="v-num v-55">55&nbsp;</span><span class="v C115_55" data-id="C115_55">‘Hai Maut, di manakah kemenanganmu?
</span>
</div>
<div class="q2">
<span class="v C115_55" data-id="C115_55">Hai Maut, di manakah sengatmu?’
</span>
</div>
<div class="b">&nbsp;</div>
<div class="m">
<span class="v-num v-56">56&nbsp;</span><span class="v C115_56" data-id="C115_56">Sengat maut ialah dosa, manakala kuasa dosa ialah Taurat. </span>
<span class="v-num v-57">57&nbsp;</span><span class="v C115_57" data-id="C115_57">Tetapi syukurlah kepada Allah yang telah memberi kita kemenangan melalui Junjungan kita Isa al-Masih.
</span>
</div>
<div class="p">
<span class="v-num v-58">58&nbsp;</span><span class="v C115_58" data-id="C115_58">Oleh itu, saudara-saudara yang kukasihi, teguhkan pendirian, jangan berganjak, dan bersungguh-sungguhlah dalam pengabdianmu kepada Tuhan. Kamu tahu bahawa dalam Tuhan, jerih lelahmu tidak akan sia-sia.

</span>
</div>

</div>
<div class="footer"><div class="nav">
<a class="prev" href="C114.html">&lt;</a>
<a class="home" href="index.html">=</a>
<a class="next" href="C116.html">&gt;</a>
</div></div>
</body>
</html>