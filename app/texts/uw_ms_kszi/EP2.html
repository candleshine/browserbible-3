<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Ephesians 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EP.html">Kitab Suci Zabur Injil</a><a class="location" href="EP.html">Ephesians 2</a><a class="prev" href="EP1.html">&lt;</a>
<a class="home" href="index.html">=</a>
<a class="next" href="EP3.html">&gt;</a>
</div></div>
<div class="section chapter EP EP2 uw_ms_kszi ms" dir="ltr" lang="ms" data-id="EP2" data-nextid="EP3" data-previd="EP1">
<div class="c">2</div>
<div class="s1">Dihidupkan dalam al-Masih</div>
<div class="p">
<span class="v-num v-1">1&nbsp;</span><span class="v EP2_1" data-id="EP2_1">Kamu telah mati akibat kesalahan dan dosa</span>
<span class="v-num v-2">2&nbsp;</span><span class="v EP2_2" data-id="EP2_2">yang dahulu kamu lakukan menurut jalan dunia, menurut raja segala kuasa di udara, roh yang sekarang bertindak dalam diri anak-anak derhaka.</span>
<span class="v-num v-3">3&nbsp;</span><span class="v EP2_3" data-id="EP2_3">Kami semua juga pernah hidup sedemikian, memuaskan hawa nafsu, menunaikan kehendak tubuh dan fikiran, dan secara tabii merupakan anak-anak yang dimurkai, seperti yang lain juga.</span>
<span class="v-num v-4">4&nbsp;</span><span class="v EP2_4" data-id="EP2_4">Namun Allah, yang kaya dengan belas kasihan, kerana kasih-Nya yang amat besar kepada kita,</span>
<span class="v-num v-5">5&nbsp;</span><span class="v EP2_5" data-id="EP2_5">walaupun ketika kita telah mati disebabkan kesalahan kita, telah menghidupkan kita bersama al-Masih – kamu telah diselamatkan dengan kasih kurnia-Nya.</span>
<span class="v-num v-6">6&nbsp;</span><span class="v EP2_6" data-id="EP2_6">Allah telah membangkitkan kita bersama al-Masih, serta mendudukkan kita bersama-Nya di syurga,</span>
<span class="v-num v-7">7&nbsp;</span><span class="v EP2_7" data-id="EP2_7">supaya pada zaman-zaman akan datang Allah dapat menunjukkan limpah kekayaan kasih kurnia-Nya dalam keihsanan-Nya kepada kita dalam Isa al-Masih.</span>
<span class="v-num v-8">8&nbsp;</span><span class="v EP2_8" data-id="EP2_8">Kamu telah diselamatkan dengan kasih kurnia-Nya melalui iman – ini bukan daripada kamu sendiri tetapi adalah kurnia Allah –</span>
<span class="v-num v-9">9&nbsp;</span><span class="v EP2_9" data-id="EP2_9">bukan kerana usaha amalmu supaya tiada seorangpun yang dapat bermegah.</span>
<span class="v-num v-10">10&nbsp;</span><span class="v EP2_10" data-id="EP2_10">Kerana kita ini buatan-Nya, dicipta dalam Isa al-Masih untuk melakukan perbuatan baik, yang telah disediakan terdahulu oleh Allah untuk kita lakukan.</span>
</div>
<div class="s1">Dipersatukan dalam al-Masih</div>
<div class="p">
<span class="v-num v-11">11&nbsp;</span><span class="v EP2_11" data-id="EP2_11">Oleh itu ingatlah bahawa dari segi tubuhmu kamu ini dahulu orang bangsa asing, disebut ‘orang tidak bersunat’ oleh mereka yang disebut ‘orang bersunat’ (iaitu sunat yang dibuat dengan tangan orang pada tubuh).</span>
<span class="v-num v-12">12&nbsp;</span><span class="v EP2_12" data-id="EP2_12">Pada masa itu kamu tanpa al-Masih, terasing daripada perhimpunan orang Israel dan daripada perjanjian Allah, tanpa harapan dan tanpa Tuhan di dunia ini.</span>
<span class="v-num v-13">13&nbsp;</span><span class="v EP2_13" data-id="EP2_13">Tetapi sekarang dalam Isa al-Masih, kamu yang dahulu jauh sudah dibawa dekat oleh darah al-Masih.</span>
</div>
<div class="p">
<span class="v-num v-14">14&nbsp;</span><span class="v EP2_14" data-id="EP2_14">Kerana Dia sendiri adalah perdamaian kita, Dia menyatukan kedua-dua pihak dan meruntuhkan dinding pemisah, iaitu perseteruan.</span>
<span class="v-num v-15">15&nbsp;</span><span class="v EP2_15" data-id="EP2_15">Dia menghapuskan dengan tubuh-Nya perseteruan itu, iaitu Taurat dengan hukum-hukum yang diperintahkan di dalamnya, untuk mencipta dalam diri-Nya seorang yang baru daripada dua, dan mengadakan perdamaian demikian,</span>
<span class="v-num v-16">16&nbsp;</span><span class="v EP2_16" data-id="EP2_16">serta untuk mendamaikan kedua-duanya dengan Allah dalam satu tubuh melalui salib, dengan itu mematikan perseteruan itu.</span>
<span class="v-num v-17">17&nbsp;</span><span class="v EP2_17" data-id="EP2_17">Dan Dia datang membawa ajaran perdamaian kepada kamu yang jauh dan kepada mereka yang dekat.</span>
<span class="v-num v-18">18&nbsp;</span><span class="v EP2_18" data-id="EP2_18">Kerana melalui-Nya kita, kedua-dua pihak, dapat menghampiri Allah Bapa dengan satu Roh.</span>
</div>
<div class="p">
<span class="v-num v-19">19&nbsp;</span><span class="v EP2_19" data-id="EP2_19">Oleh itu, sekarang, kamu bukan lagi orang asing dan pendatang, tetapi sesama warganegara dengan orang yang salih dan ahli-ahli keluarga Allah,</span>
<span class="v-num v-20">20&nbsp;</span><span class="v EP2_20" data-id="EP2_20">yang telah dibina atas asas para rasul dan para nabi, dengan Isa al-Masih sendiri sebagai batu penjuru utama.</span>
<span class="v-num v-21">21&nbsp;</span><span class="v EP2_21" data-id="EP2_21">Dalam al-Masih seluruh bangunan itu disatukan lalu menjadi tempat ibadat suci dalam Tuhan,</span>
<span class="v-num v-22">22&nbsp;</span><span class="v EP2_22" data-id="EP2_22">maka dalam-Nya kamu pun dibina bersama menjadi tempat kediaman Allah dalam Roh.</span>
</div>

</div>
<div class="footer"><div class="nav">
<a class="prev" href="EP1.html">&lt;</a>
<a class="home" href="index.html">=</a>
<a class="next" href="EP3.html">&gt;</a>
</div></div>
</body>
</html>