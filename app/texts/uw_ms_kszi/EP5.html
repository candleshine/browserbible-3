<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Ephesians 5 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EP.html">Kitab Suci Zabur Injil</a><a class="location" href="EP.html">Ephesians 5</a><a class="prev" href="EP4.html">&lt;</a>
<a class="home" href="index.html">=</a>
<a class="next" href="EP6.html">&gt;</a>
</div></div>
<div class="section chapter EP EP5 uw_ms_kszi ms" dir="ltr" lang="ms" data-id="EP5" data-nextid="EP6" data-previd="EP4">
<div class="c">5</div>
<div class="p">
<span class="v-num v-1">1&nbsp;</span><span class="v EP5_1" data-id="EP5_1">Oleh itu ikutlah teladan Allah seperti anak-anak yang dikasihi.</span>
<span class="v-num v-2">2&nbsp;</span><span class="v EP5_2" data-id="EP5_2">Hiduplah dalam kasih, sebagaimana al-Masih mengasihi kita dan menyerahkan diri-Nya untuk kita sebagai persembahan dan korban yang harum bagi Allah.</span>
</div>
<div class="p">
<span class="v-num v-3">3&nbsp;</span><span class="v EP5_3" data-id="EP5_3">Tetapi perzinaan dan segala kecemaran atau tamak haloba, jangan disebut pun di kalanganmu, kerana demikianlah sepatutnya bagi orang salih.</span>
<span class="v-num v-4">4&nbsp;</span><span class="v EP5_4" data-id="EP5_4">Jauhi kekotoran, percakapan tidak berakal dan lawak jenaka lucah, kerana segala ini tidak wajar, sebaliknya eloklah kamu mengucapkan kata-kata kesyukuran.</span>
<span class="v-num v-5">5&nbsp;</span><span class="v EP5_5" data-id="EP5_5">Kerana kamu tahu bahawa orang yang berzina, melakukan kecemaran, atau tamak haloba – yang sama dengan penyembah berhala tidak akan mewarisi kerajaan al-Masih dan Allah.</span>
<span class="v-num v-6">6&nbsp;</span><span class="v EP5_6" data-id="EP5_6">Jangan tertipu dengan kata-kata kosong, kerana itulah sebabnya kemurkaan Allah menimpa anak-anak derhaka.</span>
<span class="v-num v-7">7&nbsp;</span><span class="v EP5_7" data-id="EP5_7">Oleh itu, janganlah kamu sepakat dengan mereka.</span>
</div>
<div class="p">
<span class="v-num v-8">8&nbsp;</span><span class="v EP5_8" data-id="EP5_8">Kerana dahulu kamu gelap tetapi sekarang sudah menjadi cahaya dalam Tuhan kita. Hiduplah sebagai anak-anak cahaya</span>
<span class="v-num v-9">9&nbsp;</span><span class="v EP5_9" data-id="EP5_9">(kerana yang dihasilkan oleh cahaya terdapat dalam segala yang baik, wajar dan benar),</span>
<span class="v-num v-10">10&nbsp;</span><span class="v EP5_10" data-id="EP5_10">maka kajilah apa yang diredai oleh Tuhan.</span>
<span class="v-num v-11">11&nbsp;</span><span class="v EP5_11" data-id="EP5_11">Jangan bersubahat dengan perbuatan gelap yang tidak berfaedah, sebaliknya dedahkan perbuatan itu.</span>
<span class="v-num v-12">12&nbsp;</span><span class="v EP5_12" data-id="EP5_12">Ini kerana perkara-perkara yang dilakukan oleh mereka secara rahsia itu, jika disebut pun adalah memalukan.</span>
<span class="v-num v-13">13&nbsp;</span><span class="v EP5_13" data-id="EP5_13">Tetapi segala yang didedahkan itu dinyatakan oleh cahaya, kerana yang menyatakan adalah cahaya.</span>
<span class="v-num v-14">14&nbsp;</span><span class="v EP5_14" data-id="EP5_14">Oleh itu firman Tuhan:</span>
</div>
<div class="b">&nbsp;</div>
<div class="q1">
<span class="v EP5_14" data-id="EP5_14">‘Bangunlah, hai kamu yang tidur,</span>
</div>
<div class="q2">
<span class="v EP5_14" data-id="EP5_14">bangkit daripada kematian,</span>
</div>
<div class="q1">
<span class="v EP5_14" data-id="EP5_14">dan al-Masih akan memberimu cahaya.’</span>
</div>
<div class="b">&nbsp;</div>
<div class="m">
<span class="v-num v-15">15&nbsp;</span><span class="v EP5_15" data-id="EP5_15">Hiduplah dengan hati-hati – bukan seperti orang tidak arif tetapi sebagai orang bijaksana,</span>
<span class="v-num v-16">16&nbsp;</span><span class="v EP5_16" data-id="EP5_16">dan pergunakan setiap peluang dengan sebaiknya kerana ini zaman durjana.</span>
<span class="v-num v-17">17&nbsp;</span><span class="v EP5_17" data-id="EP5_17">Dengan demikian janganlah bodoh, tetapi mengertilah kehendak Tuhan.</span>
<span class="v-num v-18">18&nbsp;</span><span class="v EP5_18" data-id="EP5_18">Dan janganlah mabuk anggur, yang berupa maksiat. Sebaliknya, penuhi diri dengan Roh.</span>
<span class="v-num v-19">19&nbsp;</span><span class="v EP5_19" data-id="EP5_19">Berkata-katalah sesama sendiri dengan mazmur, lagu pujian serta nyanyian rohani, menyanyi dan berlagu untuk Tuhan dalam hatimu.</span>
<span class="v-num v-20">20&nbsp;</span><span class="v EP5_20" data-id="EP5_20">Sentiasalah bersyukur atas segala-galanya kepada Allah Bapa dengan nama Junjungan kita Isa al-Masih.</span>
</div>
<div class="p">
<span class="v-num v-21">21&nbsp;</span><span class="v EP5_21" data-id="EP5_21">Tunduklah kepada satu sama lain dengan takut akan Tuhan.</span>
</div>
<div class="s1">Suami dan isteri</div>
<div class="p">
<span class="v-num v-22">22&nbsp;</span><span class="v EP5_22" data-id="EP5_22">Isteri, tunduklah kepada suamimu seperti kepada Tuhan.</span>
<span class="v-num v-23">23&nbsp;</span><span class="v EP5_23" data-id="EP5_23">Kerana suami adalah kepala kepada isteri sebagaimana al-Masih kepala jemaah dan Penyelamat tubuh itu.</span>
<span class="v-num v-24">24&nbsp;</span><span class="v EP5_24" data-id="EP5_24">Oleh itu, sebagaimana jemaah tunduk kepada al-Masih, begitulah juga isteri terhadap suaminya dalam segala hal.</span>
</div>
<div class="p">
<span class="v-num v-25">25&nbsp;</span><span class="v EP5_25" data-id="EP5_25">Suami, kasihilah isterimu, sebagaimana al-Masih mengasihi jemaah dan menyerahkan diri-Nya untuk jemaah.</span>
<span class="v-num v-26">26&nbsp;</span><span class="v EP5_26" data-id="EP5_26">Dengan demikian Dia dapat menyucikan dan membersihkan jemaah dengan air melalui firman,</span>
<span class="v-num v-27">27&nbsp;</span><span class="v EP5_27" data-id="EP5_27">dan menghadapkannya kepada diri-Nya sebagai jemaah yang mulia, tanpa cela atau kerut, tetapi suci dan sempurna.</span>
<span class="v-num v-28">28&nbsp;</span><span class="v EP5_28" data-id="EP5_28">Demikian juga, suami harus mengasihi isterinya seperti tubuhnya, lelaki yang mengasihi isterinya itu mengasihi dirinya sendiri.</span>
<span class="v-num v-29">29&nbsp;</span><span class="v EP5_29" data-id="EP5_29">Tiada siapapun pernah membenci tubuhnya sendiri, tetapi memelihara dan menyayanginya, seperti dilakukan oleh al-Masih kepada jemaah –</span>
<span class="v-num v-30">30&nbsp;</span><span class="v EP5_30" data-id="EP5_30">kerana kita adalah anggota tubuh-Nya.</span>
<span class="v-num v-31">31&nbsp;</span><span class="v EP5_31" data-id="EP5_31">‘Oleh sebab itu seorang lelaki meninggalkan ibu bapanya dan bersatu dengan isterinya, lalu mereka berdua menjadi satu.’</span>
<span class="v-num v-32">32&nbsp;</span><span class="v EP5_32" data-id="EP5_32">Ini adalah suatu rahsia besar – tetapi aku bercakap tentang al-Masih dan jemaah.</span>
<span class="v-num v-33">33&nbsp;</span><span class="v EP5_33" data-id="EP5_33">Walau bagaimanapun, setiap orang daripada kamu hendaklah mengasihi isterinya seperti dirinya sendiri, dan isteri hendaklah menghormati suaminya.</span>
</div>

</div>
<div class="footer"><div class="nav">
<a class="prev" href="EP4.html">&lt;</a>
<a class="home" href="index.html">=</a>
<a class="next" href="EP6.html">&gt;</a>
</div></div>
</body>
</html>