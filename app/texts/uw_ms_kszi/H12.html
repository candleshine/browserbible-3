<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Thessalonians 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="H1.html">Kitab Suci Zabur Injil</a><a class="location" href="H1.html">1 Thessalonians 2</a><a class="prev" href="H11.html">&lt;</a>
<a class="home" href="index.html">=</a>
<a class="next" href="H13.html">&gt;</a>
</div></div>
<div class="section chapter H1 H12 uw_ms_kszi ms" dir="ltr" lang="ms" data-id="H12" data-nextid="H13" data-previd="H11">
<div class="c">2</div>
<div class="s1">Kerja Paulus di Tesalonika</div>
<div class="p">
<span class="v-num v-1">1&nbsp;</span><span class="v H12_1" data-id="H12_1">Saudara-saudaraku, kamu tahu bahawa kunjungan kami kepadamu tidak sia-sia.</span>
<span class="v-num v-2">2&nbsp;</span><span class="v H12_2" data-id="H12_2">Kamu tahu bahawa kami telah dianiaya dan telah dihina di Filipi. Walaupun kami telah ditentang tetapi dengan pertolongan Allah Tuhan kita, kami beroleh keberanian untuk menyampaikan Injil-Nya kepadamu.</span>
<span class="v-num v-3">3&nbsp;</span><span class="v H12_3" data-id="H12_3">Seruan kami kepadamu tidak berasaskan kesilapan atau niat yang jahat mahupun percubaan memperdayamu.</span>
<span class="v-num v-4">4&nbsp;</span><span class="v H12_4" data-id="H12_4">Sebaliknya, kami sentiasa berkata-kata sebagai orang yang dipandang layak oleh-Nya untuk memegang amanah menyampaikan Injil itu. Kami tidaklah berusaha hanya sekadar menyukakan hati manusia tetapi semata-mata untuk mendapatkan keredaan Allah yang menguji hati kami.</span>
<span class="v-num v-5">5&nbsp;</span><span class="v H12_5" data-id="H12_5">Kamu tahu bahawa kami tidak mendekatimu dengan kata-kata sanjungan atau dengan niat tersembunyi untuk mendapatkan keuntungan daripadamu. Allah menjadi saksi kami.</span>
<span class="v-num v-6">6&nbsp;</span><span class="v H12_6" data-id="H12_6">Kami juga tidak berusaha mendapatkan pujian manusia baik daripada kamu mahupun orang lain.</span>
</div>
<div class="p">
<span class="v H12_6" data-id="H12_6">Walaupun sebagai rasul al-Masih kami memang boleh menuntut sesuatu daripadamu,</span>
<span class="v-num v-7">7&nbsp;</span><span class="v H12_7" data-id="H12_7">namun ketika kami bersamamu, kami bersikap lemah lembut seperti ibu menjaga anak-anaknya.</span>
<span class="v-num v-8">8&nbsp;</span><span class="v H12_8" data-id="H12_8">Kami amat mengasihimu sehingga kami bukan sahaja berasa sukacita menyampaikan Injil daripada Allah kepadamu malah sanggup memberikan kehidupan dan nyawa kami untukmu kerana kamu amat dekat dengan kami.</span>
<span class="v-num v-9">9&nbsp;</span><span class="v H12_9" data-id="H12_9">Saudara-saudaraku, tentu kamu ingat betapa kami bertungkus-lumus siang malam agar tidak membebankan kamu ketika kami menyebarkan Injil daripada Allah.</span>
</div>
<div class="p">
<span class="v-num v-10">10&nbsp;</span><span class="v H12_10" data-id="H12_10">Kamu menjadi saksi kami, di samping Allah, bahawa setiap perbuatan kami suci, benar dan tiada cacat celanya di kalangan kamu yang beriman.</span>
<span class="v-num v-11">11&nbsp;</span><span class="v H12_11" data-id="H12_11">Kamu tahu betapa kami menasihati, menggalakkan dan menyeru kamu seperti bapa terhadap anak-anaknya,</span>
<span class="v-num v-12">12&nbsp;</span><span class="v H12_12" data-id="H12_12">supaya kamu hidup dengan cara yang diredai Allah yang memanggilmu ke dalam kerajaan-Nya serta kemuliaan-Nya.</span>
</div>
<div class="p">
<span class="v-num v-13">13&nbsp;</span><span class="v H12_13" data-id="H12_13">Di samping itu, kami sentiasa bersyukur kepada Allah kerana apabila kami menyampaikan perkhabaran Allah kepadamu, kamu telah mendengar dan menyambutnya bukan sebagai perutusan daripada manusia tetapi sebagai firman Allah. Memang benar perkhabaran itu daripada Allah yang bekerja dalam dirimu yang beriman.</span>
<span class="v-num v-14">14&nbsp;</span><span class="v H12_14" data-id="H12_14">Saudara-saudaraku, kamu telah mengikut teladan jemaah Allah di Yudea yang beriman kepada Isa al-Masih. Kamu dianiaya oleh bangsamu sendiri, sebagaimana jemaah di Yudea dianiaya oleh orang Yahudi.</span>
<span class="v-num v-15">15&nbsp;</span><span class="v H12_15" data-id="H12_15">Orang Yahudi telah membunuh Junjungan Isa dan nabi-nabi mereka sendiri serta mengusir kami keluar. Mereka menyakitkan hati Allah, memusuhi semua manusia,</span>
<span class="v-num v-16">16&nbsp;</span><span class="v H12_16" data-id="H12_16">serta menghalang kami daripada menyebarkan perkhabaran kepada orang bukan bani Israel supaya mereka beroleh penyelamatan. Demikianlah orang Yahudi berterusan melakukan dosa sehingga sampai hadnya. Kini seluruh kemurkaan Allah menimpa mereka.</span>
</div>
<div class="s1">Kerinduan Paulus</div>
<div class="p">
<span class="v-num v-17">17&nbsp;</span><span class="v H12_17" data-id="H12_17">Saudara-saudara, meskipun kami terpisah jauh daripadamu bagi sementara waktu, namun hati kami tetap dekat denganmu dan amat merinduimu. Kami berusaha sedaya upaya untuk bertemu lagi denganmu.</span>
<span class="v-num v-18">18&nbsp;</span><span class="v H12_18" data-id="H12_18">Kami berhasrat mengunjungimu lagi. Aku sendiri telah berusaha berkali-kali untuk melawatmu, tetapi kami telah dihalang oleh Iblis.</span>
<span class="v-num v-19">19&nbsp;</span><span class="v H12_19" data-id="H12_19">Siapakah harapan, kesukaan, atau mahkota yang akan kami megahkan kelak di hadapan Junjungan kita Isa ketika Dia datang nanti? Bukankah kamu?</span>
<span class="v-num v-20">20&nbsp;</span><span class="v H12_20" data-id="H12_20">Memang kamulah kemuliaan dan kegembiraan kami.</span>
</div>

</div>
<div class="footer"><div class="nav">
<a class="prev" href="H11.html">&lt;</a>
<a class="home" href="index.html">=</a>
<a class="next" href="H13.html">&gt;</a>
</div></div>
</body>
</html>