<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Mark 11 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Kitab Suci Zabur Injil</a><a class="location" href="MK.html">Mark 11</a><a class="prev" href="MK10.html">&lt;</a>
<a class="home" href="index.html">=</a>
<a class="next" href="MK12.html">&gt;</a>
</div></div>
<div class="section chapter MK MK11 uw_ms_kszi ms" dir="ltr" lang="ms" data-id="MK11" data-nextid="MK12" data-previd="MK10">
<div class="c">11</div>
<div class="s1">Isa masuk ke Baitulmaqdis</div>
<div class="p">
<span class="v-num v-1">1&nbsp;</span><span class="v MK11_1" data-id="MK11_1">Apabila mereka sudah berhampiran Baitulmaqdis, di Baitfagi dan Baitani, di Bukit Zaitun, Isa mengutus dua orang pengikut-Nya,</span>
<span class="v-num v-2">2&nbsp;</span><span class="v MK11_2" data-id="MK11_2">kata-Nya, ‘Pergilah ke kampung yang setentang denganmu. Sebaik-baik kamu masuk, kamu akan mendapati seekor anak keldai yang belum pernah ditunggang, tertambat di situ. Lepaskannya dan bawa ke mari.</span>
<span class="v-num v-3">3&nbsp;</span><span class="v MK11_3" data-id="MK11_3">Jika sesiapa bertanya kepadamu, “Mengapa kau berbuat demikian?” katakan, “Junjungan memerlukannya, dan Dia akan segera memulangkannya.” ’</span>
</div>
<div class="p">
<span class="v-num v-4">4&nbsp;</span><span class="v MK11_4" data-id="MK11_4">Mereka pun pergi dan mendapati anak keldai itu tertambat di pintu di tepi jalan, lalu mereka melepaskannya.</span>
<span class="v-num v-5">5&nbsp;</span><span class="v MK11_5" data-id="MK11_5">Beberapa orang yang berdiri di situ bertanya kepada mereka, ‘Apa yang kamu buat, melepaskan anak keldai itu?’</span>
<span class="v-num v-6">6&nbsp;</span><span class="v MK11_6" data-id="MK11_6">Mereka menjawab seperti yang diperintahkan oleh Isa, lalu mereka dibenarkan pergi.</span>
<span class="v-num v-7">7&nbsp;</span><span class="v MK11_7" data-id="MK11_7">Mereka membawa anak keldai itu kepada Isa dan meletakkan jubah mereka di atas belakangnya. Isa pun duduk di atas belakang anak keldai itu.</span>
<span class="v-num v-8">8&nbsp;</span><span class="v MK11_8" data-id="MK11_8">Ramai orang membentangkan jubah mereka di atas jalan. Yang lain memotong dahan-dahan rimbun daripada pokok-pokok di situ dan meletakkannya sepanjang jalan.</span>
<span class="v-num v-9">9&nbsp;</span><span class="v MK11_9" data-id="MK11_9">Setelah itu mereka yang berjalan di hadapan dan yang mengikut dari belakang berseru,</span>
</div>
<div class="b">&nbsp;</div>
<div class="q1">
<span class="v MK11_9" data-id="MK11_9">‘Hosana!’</span>
</div>
<div class="q1">
<span class="v MK11_9" data-id="MK11_9">‘Diberkatilah Dia yang datang</span>
</div>
<div class="q2">
<span class="v MK11_9" data-id="MK11_9">dengan nama Tuhan!’</span>
</div>
<div class="b">&nbsp;</div>
<div class="q1">
<span class="v-num v-10">10&nbsp;</span><span class="v MK11_10" data-id="MK11_10">‘Diberkatilah kerajaan bapa kita Daud!</span>
</div>
<div class="q3">
<span class="v MK11_10" data-id="MK11_10">Yang datang dengan nama Allah!’</span>
</div>
<div class="q2">
<span class="v MK11_10" data-id="MK11_10">‘Hosana di tempat yang maha tinggi!’</span>
</div>
<div class="b">&nbsp;</div>
<div class="p">
<span class="v-num v-11">11&nbsp;</span><span class="v MK11_11" data-id="MK11_11">Isa masuk ke Baitulmaqdis dan terus masuk ke dalam rumah ibadat. Setelah Dia melihat semuanya, kerana hari sudah lewat petang, Dia pun pergi ke Baitani dengan pengikut-Nya yang dua belas itu.</span>
</div>
<div class="s1">Isa membersihkan rumah ibadat</div>
<div class="p">
<span class="v-num v-12">12&nbsp;</span><span class="v MK11_12" data-id="MK11_12">Esoknya, setelah mereka keluar dari Baitani, Isa berasa lapar.</span>
<span class="v-num v-13">13&nbsp;</span><span class="v MK11_13" data-id="MK11_13">Dari jauh Dia melihat sebatang pokok ara yang berdaun. Dia mendekatinya untuk melihat kiranya pokok itu berbuah. Tetapi Dia mendapati daun sahaja di pokok itu, kerana pada masa itu bukan musim buah ara.</span>
<span class="v-num v-14">14&nbsp;</span><span class="v MK11_14" data-id="MK11_14">Oleh itu Isa berkata kepada pokok itu, ‘Tiada siapa akan makan buahmu lagi selama-lamanya.’ Para pengikut-Nya mendengar kata-kata itu.</span>
</div>
<div class="p">
<span class="v-num v-15">15&nbsp;</span><span class="v MK11_15" data-id="MK11_15">Apabila sampai di Baitulmaqdis, Isa masuk ke rumah ibadat. Dia menghalau keluar orang yang berjual beli di dalam rumah ibadat, dan menterbalikkan meja para pengurup wang serta tempat duduk penjual burung merpati.</span>
<span class="v-num v-16">16&nbsp;</span><span class="v MK11_16" data-id="MK11_16">Dia tidak membenarkan siapapun mengangkat barangan melalui rumah ibadat.</span>
<span class="v-num v-17">17&nbsp;</span><span class="v MK11_17" data-id="MK11_17">Kemudian Dia mengajar mereka, kata-Nya, ‘Tidakkah tersurat:</span>
</div>
<div class="b">&nbsp;</div>
<div class="q1">
<span class="v MK11_17" data-id="MK11_17">‘ “Rumah-Ku akan dipanggil</span>
</div>
<div class="q1">
<span class="v MK11_17" data-id="MK11_17">rumah doa bagi semua bangsa.”?</span>
</div>
<div class="b">&nbsp;</div>
<div class="p">
<span class="v MK11_17" data-id="MK11_17">‘Tetapi kamu telah menjadikannya “sarang pencuri.” ’</span>
</div>
<div class="p">
<span class="v-num v-18">18&nbsp;</span><span class="v MK11_18" data-id="MK11_18">Guru-guru Taurat dan ketua-ketua imam mendengarnya lalu mencari jalan hendak membinasakan Isa, kerana mereka takut kepada-Nya, memandangkan semua orang mengagumi ajaran-Nya.</span>
</div>
<div class="p">
<span class="v-num v-19">19&nbsp;</span><span class="v MK11_19" data-id="MK11_19">Setelah lewat petang, Isa keluar dari kota itu.</span>
</div>
<div class="s1">Isa mengutuk pohon ara</div>
<div class="p">
<span class="v-num v-20">20&nbsp;</span><span class="v MK11_20" data-id="MK11_20">Pada pagi esoknya, ketika mereka lalu di situ, mereka melihat pokok ara itu telah layu kering daripada akarnya.</span>
<span class="v-num v-21">21&nbsp;</span><span class="v MK11_21" data-id="MK11_21">Petrus teringat lalu berseru, ‘Tuan Guru, lihat! Pokok ara yang Engkau sumpah itu telah mati.’</span>
</div>
<div class="p">
<span class="v-num v-22">22&nbsp;</span><span class="v MK11_22" data-id="MK11_22">Isa berkata kepada para pengikut-Nya, ‘Berimanlah kepada Allah.</span>
<span class="v-num v-23">23&nbsp;</span><span class="v MK11_23" data-id="MK11_23">Sesungguhnya, Aku berkata kepadamu, jika sesiapa berkata kepada gunung, “Beralihlah dan terhumbanlah ke laut,” tanpa ragu dalam hatinya dan dengan sepenuh kepercayaan bahawa apa yang dikatakannya akan berlaku, maka akan terjadilah seperti kata-katanya itu.</span>
<span class="v-num v-24">24&nbsp;</span><span class="v MK11_24" data-id="MK11_24">Oleh itu Aku berkata kepadamu, apa sahaja yang kamu minta ketika berdoa, percayalah kamu akan menerimanya, maka kamu akan mendapatnya.</span>
<span class="v-num v-25">25&nbsp;</span><span class="v MK11_25" data-id="MK11_25">Setiap kali kamu berdoa, jika ada sesiapa yang bersalah terhadapmu, ampunilah dia, supaya Bapamu di syurga juga akan mengampunkan kesalahanmu.</span>
<span class="v-num v-26">26&nbsp;</span><span class="v MK11_26" data-id="MK11_26">Tetapi jika kamu tidak mengampuni, Bapamu di syurga juga tidak akan mengampunkan kesalahanmu.’</span>
</div>
<div class="s1">Kekuasaan Isa dipersoalkan</div>
<div class="p">
<span class="v-num v-27">27&nbsp;</span><span class="v MK11_27" data-id="MK11_27">Selepas itu mereka masuk semula ke Baitulmaqdis. Sedang Dia berjalan di dalam rumah ibadat, ketua-ketua imam, guru-guru Taurat dan tua-tua datang kepada-Nya.</span>
<span class="v-num v-28">28&nbsp;</span><span class="v MK11_28" data-id="MK11_28">Mereka berkata kepada-Nya, ‘Dengan kekuasaan apakah Kamu melakukan perkara-perkara ini? Siapa yang memberi-Mu kekuasaan untuk melakukannya?’</span>
</div>
<div class="p">
<span class="v-num v-29">29&nbsp;</span><span class="v MK11_29" data-id="MK11_29">Tetapi Isa menjawab, ‘Aku juga akan bertanya satu soalan kepadamu. Jawablah soalan-Ku, maka Aku akan memberitahumu dengan kekuasaan apa Aku melakukan perkara-perkara ini.</span>
<span class="v-num v-30">30&nbsp;</span><span class="v MK11_30" data-id="MK11_30">Pengimadan Yahya – adakah daripada syurga atau daripada manusia? Jawablah soalan-Ku!’</span>
</div>
<div class="p">
<span class="v-num v-31">31&nbsp;</span><span class="v MK11_31" data-id="MK11_31">Mereka berbincang sesama sendiri, ‘Kalau kita berkata, “Daripada syurga”, nanti kata-Nya, “Kalau begitu, mengapa kamu tidak percaya kepadanya?”</span>
<span class="v-num v-32">32&nbsp;</span><span class="v MK11_32" data-id="MK11_32">Tetapi, kalau kita berkata, “Daripada manusia”...’ (Mereka takut akan orang ramai itu yang semuanya menganggap Yahya seorang nabi.)</span>
</div>
<div class="p">
<span class="v-num v-33">33&nbsp;</span><span class="v MK11_33" data-id="MK11_33">Oleh itu mereka menjawab, ‘Kami tidak tahu.’</span>
</div>
<div class="p">
<span class="v MK11_33" data-id="MK11_33">Lalu Isa berkata, ‘Aku pun tidak akan memberitahumu dengan kekuasaan apa Aku melakukan perkara-perkara ini.’</span>
</div>

</div>
<div class="footer"><div class="nav">
<a class="prev" href="MK10.html">&lt;</a>
<a class="home" href="index.html">=</a>
<a class="next" href="MK12.html">&gt;</a>
</div></div>
</body>
</html>