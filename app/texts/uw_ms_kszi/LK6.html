<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 6 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 6</a><a class="prev" href="LK5.html">&lt;</a>
<a class="home" href="index.html">=</a>
<a class="next" href="LK7.html">&gt;</a>
</div></div>
<div class="section chapter LK LK6 uw_ms_kszi ms" dir="ltr" lang="ms" data-id="LK6" data-nextid="LK7" data-previd="LK5">
<div class="c">6</div>
<div class="s1">Pertanyaan tentang hari Sabat</div>
<div class="m">
<span class="v-num v-1">1&nbsp;</span><span class="v LK6_1" data-id="LK6_1">Pada hari Sabat Isa berjalan melalui ladang-ladang gandum dan pengikut-pengikut-Nya memetik bulir gandum, menggosoknya dengan tangan lalu memakannya.</span>
<span class="v-num v-2">2&nbsp;</span><span class="v LK6_2" data-id="LK6_2">Beberapa orang Farisi berkata kepada mereka, ‘Mengapakah kamu membuat sesuatu yang dilarang pada hari Sabat?’</span>
</div>
<div class="p">
<span class="v-num v-3">3&nbsp;</span><span class="v LK6_3" data-id="LK6_3">Isa menjawab, ‘Belumkah kamu membaca tentang apa yang dilakukan oleh Daud tatkala dia dan pasukannya berasa lapar?</span>
<span class="v-num v-4">4&nbsp;</span><span class="v LK6_4" data-id="LK6_4">Dia masuk ke dalam rumah ibadat Tuhan lalu mengambil dan memakan Roti Persembahan lalu memberikannya kepada mereka yang ada bersamanya. Roti Persembahan itu dilarang dimakan kecuali oleh imam-imam sahaja.’</span>
<span class="v-num v-5">5&nbsp;</span><span class="v LK6_5" data-id="LK6_5">Isa menambah, ‘Putera Insan berkuasa atas hari Sabat.’</span>
</div>
<div class="p">
<span class="v LK6_5" data-id="LK6_5">Orang yang tangannya lumpuh sebelah</span>
</div>
<div class="p">
<span class="v-num v-6">6&nbsp;</span><span class="v LK6_6" data-id="LK6_6">Pada suatu hari Sabat yang lain, Isa masuk ke dalam saumaah lalu mengajar orang. Terdapat di situ seorang yang lumpuh tangan kanannya.</span>
<span class="v-num v-7">7&nbsp;</span><span class="v LK6_7" data-id="LK6_7">Guru-guru Taurat dan orang Farisi mengawasi Isa untuk melihat sama ada Dia akan menyembuhkan orang itu pada hari Sabat kerana mereka hendak mencari alasan untuk menuduh-Nya.</span>
<span class="v-num v-8">8&nbsp;</span><span class="v LK6_8" data-id="LK6_8">Isa mengetahui fikiran mereka lalu berkata kepada orang yang lumpuh tangan kanannya, ‘Bangunlah dan berdiri di sini.’ Orang itu pun bangun dan berdiri di situ.</span>
</div>
<div class="p">
<span class="v-num v-9">9&nbsp;</span><span class="v LK6_9" data-id="LK6_9">Isa berkata kepada mereka, ‘Aku bertanya kepadamu apa yang dibenarkan oleh hukum kita untuk dilakukan pada hari Sabat: berbuat baik atau berbuat jahat, menyelamatkan nyawa orang atau membinasakannya?’</span>
</div>
<div class="p">
<span class="v-num v-10">10&nbsp;</span><span class="v LK6_10" data-id="LK6_10">Isa memandang sekeliling mereka lalu berkata kepada orang itu, ‘Hulurkanlah tanganmu.’ Orang itu berbuat demikian dan tangannya pun sembuh.</span>
<span class="v-num v-11">11&nbsp;</span><span class="v LK6_11" data-id="LK6_11">Tetapi mereka naik berang lalu berbincang sesama diri tentang apa yang harus dibuat terhadap Isa.</span>
</div>
<div class="s1">Isa memilih dua belas rasul</div>
<div class="p">
<span class="v-num v-12">12&nbsp;</span><span class="v LK6_12" data-id="LK6_12">Pada masa itu Isa naik ke sebuah bukit untuk berdoa. Semalam-malaman Dia berdoa kepada Allah.</span>
<span class="v-num v-13">13&nbsp;</span><span class="v LK6_13" data-id="LK6_13">Setelah hari siang, Isa memanggil pengikut-pengikut-Nya dan daripada mereka itu, Dia memilih dua belas orang yang digelar-Nya rasul:</span>
<span class="v-num v-14">14&nbsp;</span><span class="v LK6_14" data-id="LK6_14">Simon yang dinamakan-Nya Petrus, dan Andreas adiknya, Yakobus dan Yahya, Filipus dan Bartolomeus,</span>
<span class="v-num v-15">15&nbsp;</span><span class="v LK6_15" data-id="LK6_15">Matius dan Tomas, Yakobus anak Alfeus, Simon yang disebut orang Patriot,</span>
<span class="v-num v-16">16&nbsp;</span><span class="v LK6_16" data-id="LK6_16">Yudas anak Yakobus, dan Yudas Iskariot yang menjadi pembelot.</span>
</div>
<div class="s1">Isa mengajar dan menyembuhkan penyakit</div>
<div class="p">
<span class="v-num v-17">17&nbsp;</span><span class="v LK6_17" data-id="LK6_17">Isa turun bersama mereka lalu berdiri di suatu tempat yang rata dengan ramai pengikut-Nya. Ramai orang dari seluruh jajahan Yudea, dari Baitulmaqdis dan dari wilayah-wilayah Tirus serta Sidon</span>
<span class="v-num v-18">18&nbsp;</span><span class="v LK6_18" data-id="LK6_18">telah datang untuk mendengar Isa dan untuk disembuhkan daripada penyakit mereka. Orang yang dirasuk roh-roh durjana turut datang dan mereka juga disembuhkan.</span>
<span class="v-num v-19">19&nbsp;</span><span class="v LK6_19" data-id="LK6_19">Semua orang cuba menyentuh Isa kerana kuasa sedang keluar daripada-Nya untuk menyembuhkan mereka semua.</span>
</div>
<div class="s1">Kebahagiaan dan penderitaan</div>
<div class="p">
<span class="v-num v-20">20&nbsp;</span><span class="v LK6_20" data-id="LK6_20">Isa berpaling kepada pengikut-pengikut-Nya lalu berkata:</span>
</div>
<div class="b">&nbsp;</div>
<div class="q1">
<span class="v LK6_20" data-id="LK6_20">‘Diberkatilah kamu yang miskin,</span>
</div>
<div class="q2">
<span class="v LK6_20" data-id="LK6_20">kerana kamulah yang empunya kerajaan Allah.</span>
</div>
<div class="q1">
<span class="v-num v-21">21&nbsp;</span><span class="v LK6_21" data-id="LK6_21">Diberkatilah kamu yang lapar sekarang,</span>
</div>
<div class="q2">
<span class="v LK6_21" data-id="LK6_21">kerana kamu akan dikenyangkan.</span>
</div>
<div class="q1">
<span class="v LK6_21" data-id="LK6_21">Diberkatilah kamu yang menangis sekarang,</span>
</div>
<div class="q2">
<span class="v LK6_21" data-id="LK6_21">kerana kamu akan bersuka ria.</span>
</div>
<div class="q1">
<span class="v-num v-22">22&nbsp;</span><span class="v LK6_22" data-id="LK6_22">Diberkatilah kamu apabila orang membenci kamu, menyingkiri kamu, menghina kamu dan mengutuk kamu kerana Putera Insan.</span>
</div>
<div class="b">&nbsp;</div>
<div class="m">
<span class="v-num v-23">23&nbsp;</span><span class="v LK6_23" data-id="LK6_23">‘Bersuka rialah apabila perkara itu berlaku dan melonjak keriangan, kerana besar ganjaranmu di syurga kelak. Demikian juga perbuatan nenek moyang mereka terhadap nabi-nabi.</span>
</div>
<div class="b">&nbsp;</div>
<div class="q1">
<span class="v-num v-24">24&nbsp;</span><span class="v LK6_24" data-id="LK6_24">‘Tetapi malangnya kamu yang kaya,</span>
</div>
<div class="q2">
<span class="v LK6_24" data-id="LK6_24">kerana kamu telah beroleh hidup</span>
</div>
<div class="q2">
<span class="v LK6_24" data-id="LK6_24">yang senang-lenang.</span>
</div>
<div class="q1">
<span class="v-num v-25">25&nbsp;</span><span class="v LK6_25" data-id="LK6_25">Malangnya kamu yang sekarang kenyang,</span>
</div>
<div class="q2">
<span class="v LK6_25" data-id="LK6_25">kerana kamu akan lapar kelak.</span>
</div>
<div class="q1">
<span class="v LK6_25" data-id="LK6_25">Malangnya kamu yang sekarang tertawa,</span>
</div>
<div class="q2">
<span class="v LK6_25" data-id="LK6_25">kerana kamu akan menangis dan meratap kelak.</span>
</div>
<div class="q1">
<span class="v-num v-26">26&nbsp;</span><span class="v LK6_26" data-id="LK6_26">Malangnya kamu apabila kamu dipuji semua orang,</span>
</div>
<div class="q2">
<span class="v LK6_26" data-id="LK6_26">kerana demikian juga perbuatan nenek moyang mereka</span>
</div>
<div class="q2">
<span class="v LK6_26" data-id="LK6_26">kepada nabi-nabi palsu.</span>
</div>
<div class="b">&nbsp;</div>
<div class="s1">Kasih kepada musuh</div>
<div class="p">
<span class="v-num v-27">27&nbsp;</span><span class="v LK6_27" data-id="LK6_27">‘Tetapi kepada kamu yang mendengar, Aku berkata demikian: Kasihilah seterumu, berbuat baik kepada orang yang membenci kamu;</span>
<span class="v-num v-28">28&nbsp;</span><span class="v LK6_28" data-id="LK6_28">berkatilah orang yang mengutuk kamu dan doakan orang yang menganiayai kamu.</span>
<span class="v-num v-29">29&nbsp;</span><span class="v LK6_29" data-id="LK6_29">Jika orang menampar sebelah pipimu, biarlah dia menampar sebelah lagi; jika ada orang mengambil jubah kamu, biarkan dia ambil bajumu juga.</span>
<span class="v-num v-30">30&nbsp;</span><span class="v LK6_30" data-id="LK6_30">Berilah setiap orang yang meminta sesuatu daripadamu dan jika sesiapa mengambil barangmu, jangan tuntut balik barang itu.</span>
<span class="v-num v-31">31&nbsp;</span><span class="v LK6_31" data-id="LK6_31">Berbuatlah kepada orang lain seperti yang kamu ingin mereka berbuat kepadamu.</span>
</div>
<div class="p">
<span class="v-num v-32">32&nbsp;</span><span class="v LK6_32" data-id="LK6_32">‘Jikalau kamu mengasihi orang yang mengasihi kamu, apakah kelebihanmu? Malah, orang berdosa pun mengasihi orang yang mengasihi mereka.</span>
<span class="v-num v-33">33&nbsp;</span><span class="v LK6_33" data-id="LK6_33">Dan jikalau kamu membalas baik kepada orang yang berbuat baik kepadamu, apakah kelebihanmu? Orang berdosa pun berbuat begitu.</span>
<span class="v-num v-34">34&nbsp;</span><span class="v LK6_34" data-id="LK6_34">Jikalau kamu meminjami orang yang kamu harap akan memulangkannya, apakah kelebihanmu? Orang berdosa pun meminjami orang berdosa untuk mendapatkan kembali sama banyaknya.</span>
<span class="v-num v-35">35&nbsp;</span><span class="v LK6_35" data-id="LK6_35">Tetapi kamu hendaklah mengasihi seterumu; kamu hendaklah berbuat baik kepadanya dan kamu hendaklah meminjami orang dengan tidak mengharapkan apa-apa. Besarlah ganjaranmu kelak dan kamu akan menjadi anak-anak Allah Yang Maha Tinggi kerana Dia berbuat baik kepada orang yang tidak mengenang jasa dan kepada orang yang zalim.</span>
<span class="v-num v-36">36&nbsp;</span><span class="v LK6_36" data-id="LK6_36">Kamu hendaklah berbelas kasihan seperti Bapamu yang berbelas kasihan.</span>
</div>
<div class="s1">Menghakimi orang</div>
<div class="p">
<span class="v-num v-37">37&nbsp;</span><span class="v LK6_37" data-id="LK6_37">‘Janganlah kamu hakimi orang supaya kamu tidak akan dihakimi. Janganlah kamu hukum orang supaya kamu tidak dihukum. Ampunilah orang dan kamu akan diampuni.</span>
<span class="v-num v-38">38&nbsp;</span><span class="v LK6_38" data-id="LK6_38">Berilah kepada orang dan kamu akan diberi. Suatu takaran yang baik, dipadatkan dan digoncang sehingga melimpah keluar akan dicurahkan ke atas pangkuanmu. Sukatan yang kamu gunakan itu akan digunakan terhadap kamu.’</span>
</div>
<div class="p">
<span class="v-num v-39">39&nbsp;</span><span class="v LK6_39" data-id="LK6_39">Kemudian Isa memberitahu suatu ibarat lagi. ‘Bolehkah orang buta memimpin orang buta? Tidakkah kedua-duanya akan jatuh ke dalam longkang?</span>
<span class="v-num v-40">40&nbsp;</span><span class="v LK6_40" data-id="LK6_40">Seorang murid tidak melebihi gurunya; tetapi setiap murid yang terlatih dengan sempurna akan menyerupai gurunya.</span>
</div>
<div class="p">
<span class="v-num v-41">41&nbsp;</span><span class="v LK6_41" data-id="LK6_41">‘Mengapakah engkau memandang selumbar yang ada di dalam mata saudaramu, tetapi engkau tidak menyedari sebatang kayu yang ada di dalam matamu sendiri?</span>
<span class="v-num v-42">42&nbsp;</span><span class="v LK6_42" data-id="LK6_42">Bagaimanakah engkau dapat berkata kepada saudaramu, “Saudara, biarlah aku keluarkan selumbar itu daripada matamu” sedangkan engkau tidak nampak sebatang kayu yang ada di dalam matamu sendiri? Munafik! Buangkan kayu itu daripada matamu sendiri dahulu, barulah engkau dapat melihat dengan terang untuk mengeluarkan selumbar yang ada di dalam mata saudaramu.</span>
</div>
<div class="s1">Pokok dan buahnya</div>
<div class="p">
<span class="v-num v-43">43&nbsp;</span><span class="v LK6_43" data-id="LK6_43">‘Pokok yang subur tidak menghasilkan buah yang buruk. Demikian juga pokok yang tidak subur tidak akan menghasilkan buah yang baik.</span>
<span class="v-num v-44">44&nbsp;</span><span class="v LK6_44" data-id="LK6_44">Tiap-tiap pokok dikenal daripada buahnya. Orang tidak memetik buah ara daripada pokok duri atau buah anggur daripada semak duri.</span>
<span class="v-num v-45">45&nbsp;</span><span class="v LK6_45" data-id="LK6_45">Orang yang baik mengeluarkan perkara yang baik daripada hati yang berlimpah-limpah dengan kebaikan; orang yang jahat mengeluarkan perkara yang jahat daripada hati yang penuh dengan kejahatan. Seseorang akan meluahkan apa yang terkandung di dalam hatinya.</span>
</div>
<div class="s1">Dua orang pembina rumah</div>
<div class="p">
<span class="v-num v-46">46&nbsp;</span><span class="v LK6_46" data-id="LK6_46">‘Mengapakah kamu memanggil Aku, “Ya Junjungan, ya Junjungan,” tetapi tidak mematuhi perintah-Ku?</span>
<span class="v-num v-47">47&nbsp;</span><span class="v LK6_47" data-id="LK6_47">Aku akan menunjukkan kepadamu keadaan orang yang datang kepada-Ku dan mendengar serta mentaati kata-kata-Ku.</span>
<span class="v-num v-48">48&nbsp;</span><span class="v LK6_48" data-id="LK6_48">Dia umpama seorang yang membina rumah. Dia menggali lubang dalam-dalam lalu meletakkan asas rumah itu di atas batu. Apabila banjir berlaku, arus dari sungai akan melanda rumah itu tetapi tidak dapat menggoncangkannya kerana rumah itu didirikan dengan kukuh.</span>
<span class="v-num v-49">49&nbsp;</span><span class="v LK6_49" data-id="LK6_49">Akan tetapi, orang yang mendengar kata-kata-Ku dan tidak mahu mematuhinya umpama seorang yang membina rumah di atas tanah tanpa asas. Apabila dilanda arus sungai, rumah itu akan roboh dan kerosakannya besar sekali.’</span>
</div>

</div>
<div class="footer"><div class="nav">
<a class="prev" href="LK5.html">&lt;</a>
<a class="home" href="index.html">=</a>
<a class="next" href="LK7.html">&gt;</a>
</div></div>
</body>
</html>