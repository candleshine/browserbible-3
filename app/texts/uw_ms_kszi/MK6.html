<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Mark 6 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Kitab Suci Zabur Injil</a><a class="location" href="MK.html">Mark 6</a><a class="prev" href="MK5.html">&lt;</a>
<a class="home" href="index.html">=</a>
<a class="next" href="MK7.html">&gt;</a>
</div></div>
<div class="section chapter MK MK6 uw_ms_kszi ms" dir="ltr" lang="ms" data-id="MK6" data-nextid="MK7" data-previd="MK5">
<div class="c">6</div>
<div class="s1">Isa mengajar di Nasaret</div>
<div class="p">
<span class="v-num v-1">1&nbsp;</span><span class="v MK6_1" data-id="MK6_1">Isa beredar dari situ lalu pulang bersama para pengikut-Nya ke kampung halaman-Nya.</span>
<span class="v-num v-2">2&nbsp;</span><span class="v MK6_2" data-id="MK6_2">Pada hari Sabat Dia mula mengajar di saumaah. Jemaah di situ hairan mendengar ajaran Isa.</span>
</div>
<div class="p">
<span class="v MK6_2" data-id="MK6_2">‘Dari manakah Dia memperoleh semua ini?’ tanya mereka. ‘Apakah kebijaksanaan yang ada pada-Nya? Bagaimanakah Dia dapat melakukan mukjizat?</span>
<span class="v-num v-3">3&nbsp;</span><span class="v MK6_3" data-id="MK6_3">Bukankah Dia ini tukang kayu, anak kepada Maryam, saudara kepada Yakobus, Yoses, Yudas dan Simon? Bukankah saudara-saudara perempuan-Nya tinggal di sini?’ Oleh itu mereka enggan menerima-Nya.</span>
</div>
<div class="p">
<span class="v-num v-4">4&nbsp;</span><span class="v MK6_4" data-id="MK6_4">Isa berkata kepada mereka, ‘Seorang nabi dihormati di mana-mana kecuali di kampung halamannya, di antara sanak-saudaranya dan di dalam keluarganya sendiri.’</span>
<span class="v-num v-5">5&nbsp;</span><span class="v MK6_5" data-id="MK6_5">Dia tidak dapat melakukan satu mukjizat pun di situ. Dia hanya menyembuhkan beberapa orang sakit dengan meletakkan tangan-Nya pada mereka.</span>
<span class="v-num v-6">6&nbsp;</span><span class="v MK6_6" data-id="MK6_6">Dia sungguh hairan bahawa mereka tidak percaya.</span>
</div>
<div class="s1">Isa mengutus dua belas pengikut-Nya</div>
<div class="p">
<span class="v MK6_6" data-id="MK6_6">Selepas itu, Isa pergi ke kampung-kampung di sekitar itu dan mengajar.</span>
<span class="v-num v-7">7&nbsp;</span><span class="v MK6_7" data-id="MK6_7">Dia memanggil pengikut-Nya yang dua belas itu, lalu mengutus mereka berdua-dua, serta memberi mereka kuasa atas roh-roh durjana.</span>
</div>
<div class="p">
<span class="v-num v-8">8&nbsp;</span><span class="v MK6_8" data-id="MK6_8">Perintah-Nya kepada mereka demikian: ‘Jangan bawa apa-apa dalam perjalanan, kecuali sebatang tongkat – roti pun jangan, beg pun jangan, wang dalam ikat pinggang pun jangan.</span>
<span class="v-num v-9">9&nbsp;</span><span class="v MK6_9" data-id="MK6_9">Pakailah capal, tetapi sehelai baju sahaja.’</span>
<span class="v-num v-10">10&nbsp;</span><span class="v MK6_10" data-id="MK6_10">Isa berkata lagi, ‘Apabila kamu disambut di sesebuah rumah, tinggallah di situ hingga kamu beredar dari kota itu.</span>
<span class="v-num v-11">11&nbsp;</span><span class="v MK6_11" data-id="MK6_11">Sebaliknya, jika penduduk sesuatu kota enggan menerimamu atau mendengar kata-katamu, pergilah dari situ dan kebaskan debu daripada tapak kakimu sebagai kesaksian terhadap mereka.’</span>
</div>
<div class="p">
<span class="v-num v-12">12&nbsp;</span><span class="v MK6_12" data-id="MK6_12">Pengikut Isa yang dua belas itu pun pergi menyampaikan berita bahawa manusia harus bertaubat.</span>
<span class="v-num v-13">13&nbsp;</span><span class="v MK6_13" data-id="MK6_13">Mereka menghalau banyak roh iblis, dan menyapukan minyak pada ramai orang sakit serta menyembuhkan mereka.</span>
</div>
<div class="s1">Nabi Yahya dibunuh</div>
<div class="p">
<span class="v-num v-14">14&nbsp;</span><span class="v MK6_14" data-id="MK6_14">Raja Herodes mendengar tentang kejadian itu, kerana nama Isa sudah terkenal di mana-mana. Ada orang berkata, ‘Yahya Pengimad sudah hidup semula! Itulah sebabnya dia ini berkuasa melakukan mukjizat.’</span>
</div>
<div class="p">
<span class="v-num v-15">15&nbsp;</span><span class="v MK6_15" data-id="MK6_15">Yang lain berkata, ‘Dia ini Ilyas.’</span>
</div>
<div class="p">
<span class="v MK6_15" data-id="MK6_15">Ada pula yang berkata, ‘Dia ini nabi, seperti nabi zaman dahulu.’</span>
</div>
<div class="p">
<span class="v-num v-16">16&nbsp;</span><span class="v MK6_16" data-id="MK6_16">Ketika mendengar hal demikian, Herodes berkata, ‘Dia itu Yahya yang kepalanya telah kupancung, tetapi dia hidup semula!’</span>
</div>
<div class="p">
<span class="v-num v-17">17&nbsp;</span><span class="v MK6_17" data-id="MK6_17">Ini kerana memang Herodes telah memberikan perintah supaya Yahya ditangkap, diikat dan dipenjarakan. Herodes berbuat demikian kerana Herodias, isteri kepada saudaranya Filipus, yang telah dikahwininya.</span>
<span class="v-num v-18">18&nbsp;</span><span class="v MK6_18" data-id="MK6_18">Yahya pernah menegur perbuatan Herodes itu, ‘Tuanku bersalah mengahwini isteri saudara sendiri.’</span>
<span class="v-num v-19">19&nbsp;</span><span class="v MK6_19" data-id="MK6_19">Akibatnya Herodias menaruh dendam terhadap Yahya dan ingin membunuhnya, tetapi hasratnya terhalang,</span>
<span class="v-num v-20">20&nbsp;</span><span class="v MK6_20" data-id="MK6_20">sebab Herodes takut akan Yahya. Herodes tahu Yahya seorang yang benar dan suci, oleh itu dia melindungi Yahya. Herodes juga suka mendengar kata-kata Yahya, meskipun kata-kata itu membuatnya sangat gelisah.</span>
</div>
<div class="p">
<span class="v-num v-21">21&nbsp;</span><span class="v MK6_21" data-id="MK6_21">Akhirnya Herodias mendapat peluang apabila Raja Herodes mengadakan jamuan hari jadinya untuk semua pegawai tinggi kerajaan, panglima dan tokoh masyarakat Galilea.</span>
<span class="v-num v-22">22&nbsp;</span><span class="v MK6_22" data-id="MK6_22">Anak gadis Herodias menari dan menghiburkan Herodes serta tetamunya.</span>
</div>
<div class="p">
<span class="v MK6_22" data-id="MK6_22">Oleh itu raja berkata kepada gadis itu, ‘Mintalah daripadaku apa saja yang kamu ingini dan akan kuberikan kepadamu.’</span>
<span class="v-num v-23">23&nbsp;</span><span class="v MK6_23" data-id="MK6_23">Dia menyambung dengan sumpah, ‘Apa sahaja yang kamu minta akan kuberi kepadamu, walau separuh kerajaanku sekalipun.’</span>
</div>
<div class="p">
<span class="v-num v-24">24&nbsp;</span><span class="v MK6_24" data-id="MK6_24">Gadis itu pergi bertanya kepada ibunya, ‘Apakah yang patut kuminta?’</span>
</div>
<div class="p">
<span class="v MK6_24" data-id="MK6_24">Jawabnya, ‘Kepala Yahya Pengimad.’</span>
</div>
<div class="p">
<span class="v-num v-25">25&nbsp;</span><span class="v MK6_25" data-id="MK6_25">Gadis itu segera kembali kepada raja dan berkata, ‘Aku mahu kamu beri kepadaku kepala Yahya Pengimad di atas talam sekarang juga.’</span>
</div>
<div class="p">
<span class="v-num v-26">26&nbsp;</span><span class="v MK6_26" data-id="MK6_26">Lalu raja amat berdukacita, tetapi apakan daya, dia telah bersumpah di hadapan semua tetamunya.</span>
<span class="v-num v-27">27&nbsp;</span><span class="v MK6_27" data-id="MK6_27">Dia pun memberikan perintah kepada askar supaya membawakan kepala Yahya. Askar itu pergi ke penjara lalu memancung kepala Yahya.</span>
<span class="v-num v-28">28&nbsp;</span><span class="v MK6_28" data-id="MK6_28">Dia membawa kepala itu di atas talam dan menyerahkannya kepada gadis itu. Lalu gadis itu menyerahkan kepala Yahya kepada ibunya.</span>
<span class="v-num v-29">29&nbsp;</span><span class="v MK6_29" data-id="MK6_29">Apabila para pengikut Yahya mendengar perkara itu, mereka datang dan mengambil jenazah Yahya lalu mengebumikannya.</span>
</div>
<div class="s1">Isa memberi makan kepada lima ribu orang</div>
<div class="p">
<span class="v-num v-30">30&nbsp;</span><span class="v MK6_30" data-id="MK6_30">Kemudian rasul-rasul kembali berkumpul dengan Isa dan melaporkan segala yang telah mereka lakukan serta ajarkan.</span>
<span class="v-num v-31">31&nbsp;</span><span class="v MK6_31" data-id="MK6_31">Orang yang datang dan pergi di situ begitu ramainya sehingga Isa dan para pengikut-Nya tidak sempat makan. Oleh itu, Isa berkata kepada para pengikut-Nya, ‘Marilah ke tempat yang sunyi supaya kita dapat bersendirian, dan berehat sebentar.’</span>
</div>
<div class="p">
<span class="v-num v-32">32&nbsp;</span><span class="v MK6_32" data-id="MK6_32">Mereka pun bertolak dengan perahu ke tempat yang sunyi.</span>
<span class="v-num v-33">33&nbsp;</span><span class="v MK6_33" data-id="MK6_33">Tetapi pada waktu mereka bertolak ramai orang melihat dan mengenal mereka. Orang dari semua kota berlari ikut jalan darat supaya sampai di tempat yang dituju itu sebelum Isa dan para pengikut-Nya.</span>
<span class="v-num v-34">34&nbsp;</span><span class="v MK6_34" data-id="MK6_34">Apabila Isa turun dari perahu dan melihat orang ramai di situ, hati-Nya penuh belas kasih kerana mereka seperti domba tanpa gembala. Dia pun mula mengajarkan banyak perkara kepada mereka.</span>
</div>
<div class="p">
<span class="v-num v-35">35&nbsp;</span><span class="v MK6_35" data-id="MK6_35">Ketika hari sudah petang, para pengikut Isa datang kepada-Nya dan berkata, ‘Hari sudah hampir malam dan tempat ini terpencil.</span>
<span class="v-num v-36">36&nbsp;</span><span class="v MK6_36" data-id="MK6_36">Suruhlah semua orang ini pergi supaya mereka ke pekan atau ke kampung yang berdekatan untuk membeli makanan.’</span>
</div>
<div class="p">
<span class="v-num v-37">37&nbsp;</span><span class="v MK6_37" data-id="MK6_37">Tetapi Isa menjawab, ‘Kamu berilah mereka makan.’</span>
</div>
<div class="p">
<span class="v MK6_37" data-id="MK6_37">Para pengikut-Nya bertanya, ‘Haruskah kami pergi membeli roti berharga dua ratus dinar untuk memberi mereka makan?’</span>
</div>
<div class="p">
<span class="v-num v-38">38&nbsp;</span><span class="v MK6_38" data-id="MK6_38">Isa bertanya, ‘Pergilah lihat berapa banyak roti yang ada pada kamu.’</span>
</div>
<div class="p">
<span class="v MK6_38" data-id="MK6_38">Setelah mereka memeriksanya, mereka berkata, ‘Lima buku roti dan dua ekor ikan.’</span>
</div>
<div class="p">
<span class="v-num v-39">39&nbsp;</span><span class="v MK6_39" data-id="MK6_39">Isa mengarahkan mereka supaya menyuruh semua orang di situ duduk berkelompok-kelompok di atas rumput.</span>
<span class="v-num v-40">40&nbsp;</span><span class="v MK6_40" data-id="MK6_40">Mereka pun duduk dalam kelompok; ada yang seratus orang sekelompok dan ada yang lima puluh orang.</span>
<span class="v-num v-41">41&nbsp;</span><span class="v MK6_41" data-id="MK6_41">Setelah Isa mengambil lima buku roti dan dua ekor ikan itu, Dia menengadah ke langit dan mengucap syukur. Lalu Dia memecah-mecahkan roti itu dan menyerahkannya kepada para pengikut-Nya untuk diberikan kepada orang ramai itu. Dia membahagikan juga dua ekor ikan itu kepada mereka semua.</span>
<span class="v-num v-42">42&nbsp;</span><span class="v MK6_42" data-id="MK6_42">Setiap orang makan sehingga kenyang.</span>
<span class="v-num v-43">43&nbsp;</span><span class="v MK6_43" data-id="MK6_43">Selepas itu para pengikut-Nya mengumpulkan lebihan makanan roti dan ikan sebanyak dua belas bakul.</span>
<span class="v-num v-44">44&nbsp;</span><span class="v MK6_44" data-id="MK6_44">Jumlah orang lelaki yang makan itu kira-kira lima ribu orang.</span>
</div>
<div class="s1">Isa berjalan di atas air</div>
<div class="p">
<span class="v-num v-45">45&nbsp;</span><span class="v MK6_45" data-id="MK6_45">Isa segera mengarahkan para pengikut-Nya pergi dahulu dengan perahu ke Betsaida di seberang laut sementara Dia menyuruh orang ramai itu pulang.</span>
<span class="v-num v-46">46&nbsp;</span><span class="v MK6_46" data-id="MK6_46">Setelah mereka pergi, Isa naik ke bukit untuk berdoa.</span>
</div>
<div class="p">
<span class="v-num v-47">47&nbsp;</span><span class="v MK6_47" data-id="MK6_47">Apabila hari sudah malam, perahu para pengikut Isa sudah sampai ke tengah laut sedangkan Isa seorang diri di darat.</span>
<span class="v-num v-48">48&nbsp;</span><span class="v MK6_48" data-id="MK6_48">Isa melihat para pengikut-Nya bersusah payah mendayung perahu kerana angin bertiup dari arah bertentangan. Kira-kira menjelang subuh, Isa berjalan di atas air menghampiri mereka. Dia hendak mendahului mereka.</span>
<span class="v-num v-49">49&nbsp;</span><span class="v MK6_49" data-id="MK6_49">Tetapi ketika mereka terpandang Dia berjalan di atas air, mereka menyangka-Nya hantu lalu mereka berteriak-teriak.</span>
<span class="v-num v-50">50&nbsp;</span><span class="v MK6_50" data-id="MK6_50">Mereka ketakutan melihat Isa.</span>
</div>
<div class="p">
<span class="v MK6_50" data-id="MK6_50">Tetapi Dia segera berkata kepada mereka, ‘Tabahkan hatimu! Aku Isa. Jangan takut.’</span>
<span class="v-num v-51">51&nbsp;</span><span class="v MK6_51" data-id="MK6_51">Dia naik ke perahu mereka, lalu angin pun teduh. Para pengikut-Nya hairan tercengang.</span>
<span class="v-num v-52">52&nbsp;</span><span class="v MK6_52" data-id="MK6_52">Mereka masih belum mengerti apa sebenar yang berlaku dengan roti itu, kerana hati mereka masih keras.</span>
</div>
<div class="p">
<span class="v-num v-53">53&nbsp;</span><span class="v MK6_53" data-id="MK6_53">Mereka menyeberang hingga tiba di Genesaret. Di situ mereka menambat perahu itu.</span>
<span class="v-num v-54">54&nbsp;</span><span class="v MK6_54" data-id="MK6_54">Sebaik-baik mereka turun dari perahu, orang mengenal Isa</span>
<span class="v-num v-55">55&nbsp;</span><span class="v MK6_55" data-id="MK6_55">lalu berlari ke serata kawasan dan membawakan orang sakit yang terbaring di atas tikar kepada-Nya di mana-mana sahaja Dia berada.</span>
<span class="v-num v-56">56&nbsp;</span><span class="v MK6_56" data-id="MK6_56">Di setiap tempat yang dikunjungi-Nya – baik di kota, di pekan atau di kampung – penduduk di situ membawa orang yang sakit ke pasar-pasar. Mereka memohon agar sekurang-kurangnya Isa membenarkan orang sakit itu menyentuh jubah-Nya. Semua yang menyentuhnya terus sembuh.</span>
</div>

</div>
<div class="footer"><div class="nav">
<a class="prev" href="MK5.html">&lt;</a>
<a class="home" href="index.html">=</a>
<a class="next" href="MK7.html">&gt;</a>
</div></div>
</body>
</html>