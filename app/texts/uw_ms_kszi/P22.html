<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 Peter 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="P2.html">Kitab Suci Zabur Injil</a><a class="location" href="P2.html">2 Peter 2</a><a class="prev" href="P21.html">&lt;</a>
<a class="home" href="index.html">=</a>
<a class="next" href="P23.html">&gt;</a>
</div></div>
<div class="section chapter P2 P22 uw_ms_kszi ms" dir="ltr" lang="ms" data-id="P22" data-nextid="P23" data-previd="P21">
<div class="c">2</div>
<div class="s1">Nabi dan guru palsu</div>
<div class="p">
<span class="v-num v-1">1&nbsp;</span><span class="v P22_1" data-id="P22_1">Namun demikian, ada nabi-nabi palsu di kalangan umat Allah pada zaman dahulu. Di antaramu juga akan muncul guru-guru palsu yang secara rahsia membawa masuk ajaran sesat yang memusnahkan. Mereka tergamak menyangkal Tuhan yang telah menyelamatkan mereka, lalu mereka ditimpa kemusnahan dalam sekelip mata. </span>
<span class="v-num v-2">2&nbsp;</span><span class="v P22_2" data-id="P22_2">Ramai orang akan mengikut cara mereka yang memalukan itu. Oleh itu, jalan yang benar akan dikufuri. </span>
<span class="v-num v-3">3&nbsp;</span><span class="v P22_3" data-id="P22_3">Dengan tamak haloba, mereka akan memperalatkan kamu melalui kata-kata dusta. Hukuman untuk mereka sudah ditetapkan dan akan menimpa mereka.</span>
</div>
<div class="p">
<span class="v-num v-4">4&nbsp;</span><span class="v P22_4" data-id="P22_4">Allah tidak melepaskan malaikat yang berdosa daripada hukuman, tetapi menghumbankan mereka ke neraka dan membelenggu mereka dalam kegelapan untuk dihakimi kelak. </span>
<span class="v-num v-5">5&nbsp;</span><span class="v P22_5" data-id="P22_5">Dan Allah juga tidak melepaskan dunia purba daripada hukuman. Allah hanya menyelamatkan Nuh, penyampai kebenaran dengan tujuh orang yang lain, ketika Dia mendatangkan air bah kepada semua manusia yang ingkar. </span>
<span class="v-num v-6">6&nbsp;</span><span class="v P22_6" data-id="P22_6">Allah telah memusnahkan kota Sodom dan Gomora sehingga menjadi abu, membinasakan penduduknya sebagai contoh hukuman terhadap orang yang ingkar. </span>
<span class="v-num v-7">7&nbsp;</span><span class="v P22_7" data-id="P22_7">Tetapi Allah menyelamatkan Lut, seorang yang benar, yang berdukacita kerana kelakuan cabul orang durjana </span>
<span class="v-num v-8">8&nbsp;</span><span class="v P22_8" data-id="P22_8">(jiwa Lut yang benar terseksa dari hari ke hari melihat dan mendengar perlakuan liar orang di kelilingnya). </span>
<span class="v-num v-9">9&nbsp;</span><span class="v P22_9" data-id="P22_9">Nyatalah bahawa Tuhan mengetahui cara membebaskan orang yang warak daripada godaan dan mengasingkan orang durjana untuk dihukum pada hari penghakiman, </span>
<span class="v-num v-10">10&nbsp;</span><span class="v P22_10" data-id="P22_10">terutamanya mereka yang menurut hawa nafsu cabul dan menghina kekuasaan Allah.</span>
</div>
<div class="p">
<span class="v P22_10" data-id="P22_10">Mereka menganggap diri mereka besar dan mengikut kehendak sendiri semata-mata. Mereka tidak takut mencela makhluk yang adikudrati. </span>
<span class="v-num v-11">11&nbsp;</span><span class="v P22_11" data-id="P22_11">Sedangkan para malaikat yang lebih kuat dan berkuasa tidak pernah mencela dan menuduh makhluk yang adikudrati itu di hadapan Tuhan. </span>
<span class="v-num v-12">12&nbsp;</span><span class="v P22_12" data-id="P22_12">Tetapi mereka ini, seperti binatang buas yang dijadikan untuk ditangkap dan dibunuh, mencela hal-hal yang tidak difahaminya, maka mereka akan dibinasakan.</span>
</div>
<div class="p">
<span class="v-num v-13">13&nbsp;</span><span class="v P22_13" data-id="P22_13">Mereka akan menerima balasan perbuatan maksiat mereka seperti bersuka ria pada siang hari untuk memuaskan hawa nafsu. Mereka dipenuhi cacat cela dan bergembira memperdayamu sambil berjamu bersamamu. </span>
<span class="v-num v-14">14&nbsp;</span><span class="v P22_14" data-id="P22_14">Mata mereka dipenuhi nafsu cabul dan sentiasa berdosa, menggoda orang yang goyah imannya, hati mereka dikuasai tamak haloba dan mereka anak-anak yang terlaknat. </span>
<span class="v-num v-15">15&nbsp;</span><span class="v P22_15" data-id="P22_15">Mereka telah meninggalkan jalan yang benar lalu sesat mengikut jalan Bileam anak Bior, yang suka mendapat upah daripada kejahatan. </span>
<span class="v-num v-16">16&nbsp;</span><span class="v P22_16" data-id="P22_16">Tetapi dia telah ditegur kerana perbuatan jahatnya oleh seekor keldai yang bercakap dengan suara manusia lalu menjadikan Bileam waras semula.</span>
</div>
<div class="p">
<span class="v-num v-17">17&nbsp;</span><span class="v P22_17" data-id="P22_17">Mereka ini ibarat mata air yang kering dan kabus yang ditiup ribut. Kegelapan yang hitam pekat tersedia untuk mereka. </span>
<span class="v-num v-18">18&nbsp;</span><span class="v P22_18" data-id="P22_18">Apabila mereka mengeluarkan kata-kata yang hebat tetapi kosong, mereka menggunakan hawa nafsu dan keinginan cabul untuk menggoda orang yang baru terlepas daripada golongan yang hidup sesat. </span>
<span class="v-num v-19">19&nbsp;</span><span class="v P22_19" data-id="P22_19">Mereka menjanjikan kebebasan, sedangkan mereka sendiri hamba kebinasaan – kerana seseorang yang dikalahkan itu menjadi hamba kepada yang mengalahkannya. </span>
<span class="v-num v-20">20&nbsp;</span><span class="v P22_20" data-id="P22_20">Sekiranya, seseorang telah terlepas daripada noda dunia dengan mengenal Junjungan dan Penyelamat kita Isa al-Masih, kemudian terjebak semula lalu tewas, maka keadaannya lebih buruk daripada sebelum dia mengenal al-Masih. </span>
<span class="v-num v-21">21&nbsp;</span><span class="v P22_21" data-id="P22_21">Lebih baiklah jika dia tidak mengenal jalan yang benar, daripada mengenalnya, dan kemudian membelakangi perintah suci yang telah disampaikan kepadanya. </span>
<span class="v-num v-22">22&nbsp;</span><span class="v P22_22" data-id="P22_22">Yang terjadi kepadanya itu seperti kata pepatah yang terbukti tepat: ‘Anjing akan menjilat muntahnya kembali,’ dan ‘Babi yang dimandikan akan berkubang semula di lumpur.’</span>
</div>

</div>
<div class="footer"><div class="nav">
<a class="prev" href="P21.html">&lt;</a>
<a class="home" href="index.html">=</a>
<a class="next" href="P23.html">&gt;</a>
</div></div>
</body>
</html>