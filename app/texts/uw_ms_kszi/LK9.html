<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 9 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 9</a><a class="prev" href="LK8.html">&lt;</a>
<a class="home" href="index.html">=</a>
<a class="next" href="LK10.html">&gt;</a>
</div></div>
<div class="section chapter LK LK9 uw_ms_kszi ms" dir="ltr" lang="ms" data-id="LK9" data-nextid="LK10" data-previd="LK8">
<div class="c">9</div>
<div class="s1">Isa mengutus dua belas pengikut-Nya</div>
<div class="m">
<span class="v-num v-1">1&nbsp;</span><span class="v LK9_1" data-id="LK9_1">Isa memanggil dua belas pengikut-Nya itu lalu memberi mereka kuasa dan perintah untuk mengusir segala roh iblis dan menyembuhkan berbagai-bagai penyakit.</span>
<span class="v-num v-2">2&nbsp;</span><span class="v LK9_2" data-id="LK9_2">Dia menyuruh mereka pergi mengkhabarkan kerajaan Allah dan menyembuhkan orang sakit.</span>
<span class="v-num v-3">3&nbsp;</span><span class="v LK9_3" data-id="LK9_3">Isa berkata kepada mereka, ‘Jangan kamu bawa apa jua pun dalam perjalananmu, baik tongkat, baik beg sedekah, baik makanan, baik wang atau lebih daripada sehelai pakaian.</span>
<span class="v-num v-4">4&nbsp;</span><span class="v LK9_4" data-id="LK9_4">Di rumah mana-mana pun kamu disambut, tinggallah di situ sehingga kamu meninggalkan bandar tersebut.</span>
<span class="v-num v-5">5&nbsp;</span><span class="v LK9_5" data-id="LK9_5">Di mana-mana kamu tidak disambut, tinggalkan bandar itu dan kebaskanlah debu daripada kakimu sebagai kesaksian terhadap mereka.’</span>
<span class="v-num v-6">6&nbsp;</span><span class="v LK9_6" data-id="LK9_6">Mereka pun berangkat lalu pergi dari kampung ke kampung untuk memberitakan perkhabaran yang baik dan menyembuhkan orang di mana-mana sahaja.</span>
</div>
<div class="s1">Kebingungan Herodes</div>
<div class="p">
<span class="v-num v-7">7&nbsp;</span><span class="v LK9_7" data-id="LK9_7">Herodes, raja wilayah, mendengar segala perkara yang berlaku. Dia keliru kerana ada yang mengatakan bahawa Yahya telah hidup semula,</span>
<span class="v-num v-8">8&nbsp;</span><span class="v LK9_8" data-id="LK9_8">ada yang berkata bahawa Ilyas telah muncul; ada juga yang berkata bahawa salah seorang nabi pada zaman dahulu telah hidup kembali.</span>
<span class="v-num v-9">9&nbsp;</span><span class="v LK9_9" data-id="LK9_9">Herodes berkata, ‘Yahya itu telah kupancung kepalanya tetapi siapakah orang ini? Banyak perkara tentangnya telah aku dengar.’ Oleh yang demikian, dia mencari jalan untuk menemui Isa.</span>
</div>
<div class="s1">Isa memberikan makanan kepada lima ribu orang</div>
<div class="p">
<span class="v-num v-10">10&nbsp;</span><span class="v LK9_10" data-id="LK9_10">Setelah rasul-rasul itu kembali, mereka menceritakan kepada Isa segala perkara yang telah dilakukan mereka. Isa membawa mereka ke sebuah bandar yang bernama Betsaida.</span>
<span class="v-num v-11">11&nbsp;</span><span class="v LK9_11" data-id="LK9_11">Tetapi orang ramai mendapat tahu akan hal itu lalu mengikut-Nya. Isa menyambut mereka dan mengkhabarkan kerajaan Allah kepada mereka serta menyembuhkan orang yang memerlukan penyembuhan.</span>
</div>
<div class="p">
<span class="v-num v-12">12&nbsp;</span><span class="v LK9_12" data-id="LK9_12">Menjelang senja, dua belas pengikut itu datang kepada Isa. Mereka berkata, ‘Suruhlah orang ramai ini pulang supaya mereka dapat pergi ke desa dan daerah di sekitar untuk mencari makanan dan penginapan kerana tempat ini terpencil.’</span>
</div>
<div class="p">
<span class="v-num v-13">13&nbsp;</span><span class="v LK9_13" data-id="LK9_13">Isa berkata kepada mereka, ‘Kamulah memberi mereka makanan.’</span>
</div>
<div class="p">
<span class="v LK9_13" data-id="LK9_13">Pengikut-pengikut itu berkata lagi, ‘Kami hanya ada lima buku roti dan dua ekor ikan, melainkan kami pergi membeli makanan untuk orang ramai ini.’</span>
<span class="v-num v-14">14&nbsp;</span><span class="v LK9_14" data-id="LK9_14">Terdapat kira-kira lima ribu orang lelaki di situ.</span>
</div>
<div class="p">
<span class="v LK9_14" data-id="LK9_14">Isa berkata kepada pengikut-pengikut-Nya, ‘Suruh mereka duduk berkelompok-kelompok, kira-kira lima puluh orang sekelompok.’</span>
<span class="v-num v-15">15&nbsp;</span><span class="v LK9_15" data-id="LK9_15">Pengikut-pengikut itu melakukan suruhan Isa dan semua orang pun duduk.</span>
<span class="v-num v-16">16&nbsp;</span><span class="v LK9_16" data-id="LK9_16">Isa mengambil lima buku roti dan dua ekor ikan itu. Lalu Dia menengadah ke langit sambil mengucap syukur atas makanan itu dan membahagi-bahagikannya. Dia memberikan makanan itu kepada pengikut-pengikut-Nya untuk dihidangkan kepada orang ramai.</span>
<span class="v-num v-17">17&nbsp;</span><span class="v LK9_17" data-id="LK9_17">Semua orang makan hingga kenyang dan dua belas bakul lebihan makanan dipungut oleh pengikut-pengikut-Nya.</span>
</div>
<div class="s1">Pengakuan Petrus tentang Isa</div>
<div class="p">
<span class="v-num v-18">18&nbsp;</span><span class="v LK9_18" data-id="LK9_18">Pada suatu hari semasa Isa berdoa bersendirian, pengikut-pengikut-Nya datang kepada-Nya. Isa bertanya kepada mereka, ‘Mengikut orang ramai, siapakah Aku?’</span>
</div>
<div class="p">
<span class="v-num v-19">19&nbsp;</span><span class="v LK9_19" data-id="LK9_19">Mereka menjawab, ‘Ada yang mengatakan Yahya Pengimad; ada yang mengatakan Ilyas; dan ada pula yang berkata bahawa salah seorang daripada nabi telah hidup semula.’</span>
</div>
<div class="p">
<span class="v-num v-20">20&nbsp;</span><span class="v LK9_20" data-id="LK9_20">Isa berkata kepada mereka, ‘Apa kata kamu: Siapakah Aku pula?’</span>
</div>
<div class="p">
<span class="v LK9_20" data-id="LK9_20">Petrus menjawab, ‘Al-Masih daripada Allah.’</span>
</div>
<div class="s1">Isa menceritakan kisah penderitaan dan kematian-Nya</div>
<div class="p">
<span class="v-num v-21">21&nbsp;</span><span class="v LK9_21" data-id="LK9_21">Dengan tegasnya Isa melarang mereka memaklumkan hal ini kepada sesiapapun;</span>
<span class="v-num v-22">22&nbsp;</span><span class="v LK9_22" data-id="LK9_22">dan menambah, ‘Putera Insan mesti menderita banyak sengsara dan ditentang oleh tua-tua, ketua-ketua imam serta guru-guru Taurat. Dia akan dibunuh, dan bangkit semula pada hari yang ketiga.’</span>
</div>
<div class="p">
<span class="v-num v-23">23&nbsp;</span><span class="v LK9_23" data-id="LK9_23">Isa berkata kepada semua, ‘Jikalau seseorang mahu mengikut-Ku, dia hendaklah melupakan kepentingan diri, memikul salibnya setiap hari dan mengikut-Ku.</span>
<span class="v-num v-24">24&nbsp;</span><span class="v LK9_24" data-id="LK9_24">Sesiapa yang mahu memelihara nyawanya akan kehilangannya. Tetapi sesiapa yang mengorbankan nyawanya kerana Aku akan memeliharanya.</span>
<span class="v-num v-25">25&nbsp;</span><span class="v LK9_25" data-id="LK9_25">Apakah untungnya kepada seseorang jikalau dia memiliki seluruh dunia tetapi dirinya sendiri kehilangan atau kerugian?</span>
<span class="v-num v-26">26&nbsp;</span><span class="v LK9_26" data-id="LK9_26">Jika sesiapa malu mengakui Aku dan ajaran-Ku, Putera Insan juga malu mengakui dia tatkala Dia datang kelak dengan kemuliaan-Nya sendiri, dan dengan kemuliaan Bapa-Nya serta segala malaikat suci.</span>
<span class="v-num v-27">27&nbsp;</span><span class="v LK9_27" data-id="LK9_27">Sesungguhnya, Aku berkata kepadamu bahawa ada beberapa orang yang berdiri di sini yang tidak akan mengalami maut sebelum mereka melihat kerajaan Allah.’</span>
</div>
<div class="s1">Isa dipermulia</div>
<div class="p">
<span class="v-num v-28">28&nbsp;</span><span class="v LK9_28" data-id="LK9_28">Kira-kira lapan hari setelah Isa mengatakan perkara-perkara tersebut, Dia membawa Petrus, Yahya dan Yakobus menaiki bukit untuk berdoa.</span>
<span class="v-num v-29">29&nbsp;</span><span class="v LK9_29" data-id="LK9_29">Semasa Isa berdoa, wajah-Nya berubah dan pakaian-Nya menjadi putih berkilau-kilauan.</span>
<span class="v-num v-30">30&nbsp;</span><span class="v LK9_30" data-id="LK9_30">Tiba-tiba dua orang muncul dan bercakap dengan-Nya.</span>
<span class="v-num v-31">31&nbsp;</span><span class="v LK9_31" data-id="LK9_31">Mereka ialah Musa dan Ilyas yang kelihatan bersinar-sinar dengan kemuliaan dan mereka bercakap dengan Isa tentang kewafatan-Nya yang akan ditunaikan di Baitulmaqdis.</span>
<span class="v-num v-32">32&nbsp;</span><span class="v LK9_32" data-id="LK9_32">Petrus dan teman-temannya tidur lena tetapi setelah terjaga, mereka melihat kemuliaan Isa serta kedua-dua orang yang berdiri bersama-Nya.</span>
<span class="v-num v-33">33&nbsp;</span><span class="v LK9_33" data-id="LK9_33">Apabila kedua-dua orang itu hendak meninggalkan Isa, Petrus berkata kepada-Nya, ‘Tuan, betapa bahagianya kami berada di sini. Biarlah kami membuat tiga buah khemah: sebuah untuk Tuan, sebuah untuk Musa dan sebuah lagi untuk Ilyas.’ Sebenarnya, dia tidak mengetahui apa yang dikatakannya itu.</span>
</div>
<div class="p">
<span class="v-num v-34">34&nbsp;</span><span class="v LK9_34" data-id="LK9_34">Ketika Petrus berkata demikian, suatu awan meliputi mereka dan mereka ketakutan.</span>
<span class="v-num v-35">35&nbsp;</span><span class="v LK9_35" data-id="LK9_35">Lalu kedengaran suara dari dalam awan itu mengatakan, ‘Inilah Putera-Ku yang Aku pilih. Dengarlah kata-kata-Nya!’</span>
<span class="v-num v-36">36&nbsp;</span><span class="v LK9_36" data-id="LK9_36">Setelah suara itu berhenti, Isa kelihatan seorang sahaja. Pengikut-pengikut itu berdiam diri dan tidak menceritakan kepada sesiapa jua apa yang telah disaksikan oleh mereka itu.</span>
</div>
<div class="s1">Isa menyembuhkan budak yang dirasuk roh iblis</div>
<div class="p">
<span class="v-num v-37">37&nbsp;</span><span class="v LK9_37" data-id="LK9_37">Pada keesokan harinya, mereka turun dari bukit itu dan orang ramai bertemu dengan Isa.</span>
<span class="v-num v-38">38&nbsp;</span><span class="v LK9_38" data-id="LK9_38">Seorang antaranya berseru, ‘Tuan Guru, tolonglah anakku kerana dia anak tunggalku.</span>
<span class="v-num v-39">39&nbsp;</span><span class="v LK9_39" data-id="LK9_39">Dia dirasuk sesuatu roh lalu tiba-tiba dia berteriak dan tersentak-sentak sehingga mulutnya berbuih-buih. Roh itu mencederakannya dan tidak mahu melepaskannya.</span>
<span class="v-num v-40">40&nbsp;</span><span class="v LK9_40" data-id="LK9_40">Aku telah memohon pengikut-pengikut Tuan supaya mengusir roh itu, tetapi mereka tidak dapat melakukannya.’</span>
</div>
<div class="p">
<span class="v-num v-41">41&nbsp;</span><span class="v LK9_41" data-id="LK9_41">Isa menjawab, ‘Hai angkatan yang tidak percaya dan sesat ini! Berapa lamakah harus Aku bersama kamu dan bersabar terhadap kamu? Bawalah anakmu itu ke mari.’</span>
</div>
<div class="p">
<span class="v-num v-42">42&nbsp;</span><span class="v LK9_42" data-id="LK9_42">Semasa dia datang, roh durjana itu mencampakkannya ke tanah lalu membuatnya tersentak-sentak. Tetapi Isa memarahi roh durjana itu, lalu menyembuhkan budak itu dan menyerahkannya kepada bapanya.</span>
<span class="v-num v-43">43&nbsp;</span><span class="v LK9_43" data-id="LK9_43">Semua orang tercengang menyaksikan keagungan Allah.</span>
</div>
<div class="s1">Isa bercakap tentang kematian-Nya lagi</div>
<div class="p">
<span class="v LK9_43" data-id="LK9_43">Sementara semua orang masih hairan akan segala yang dibuat oleh Isa, Dia berkata kepada pengikut-pengikut-Nya,</span>
<span class="v-num v-44">44&nbsp;</span><span class="v LK9_44" data-id="LK9_44">‘Jangan lupa akan apa yang Aku katakan kepadamu ini: Putera Insan akan diserahkan ke tangan orang.’</span>
<span class="v-num v-45">45&nbsp;</span><span class="v LK9_45" data-id="LK9_45">Mereka tidak mengetahui maksudnya kerana tersembunyi daripada mereka supaya mereka tidak memahaminya. Mereka takut pula bertanya kepada Isa tentang perkara itu.</span>
</div>
<div class="s1">Siapakah yang terbesar?</div>
<div class="p">
<span class="v-num v-46">46&nbsp;</span><span class="v LK9_46" data-id="LK9_46">Mereka bertengkar sesama sendiri tentang siapa antara mereka yang terbesar.</span>
<span class="v-num v-47">47&nbsp;</span><span class="v LK9_47" data-id="LK9_47">Isa mengetahui apa yang difikirkan mereka. Dia memanggil seorang kanak-kanak dan menyuruhnya berdiri di sisi-Nya.</span>
<span class="v-num v-48">48&nbsp;</span><span class="v LK9_48" data-id="LK9_48">Isa berkata, ‘Sesiapa yang menerima kanak-kanak ini kerana Nama-Ku menerima Aku; dan sesiapa yang menerima Aku menerima Dia yang mengutus Aku. Sesiapa yang rendah sekali hatinya antara kamu semua – dialah yang terbesar!’</span>
</div>
<div class="s1">Yang tidak melawan kamu berpihak kepada kamu</div>
<div class="p">
<span class="v-num v-49">49&nbsp;</span><span class="v LK9_49" data-id="LK9_49">Yahya berkata, ‘Tuan, kami telah melihat seorang yang mengusir roh-roh iblis dengan menggunakan Nama-Mu, dan kami melarang dia kerana dia tidak termasuk dalam golongan kami.’</span>
</div>
<div class="p">
<span class="v-num v-50">50&nbsp;</span><span class="v LK9_50" data-id="LK9_50">Isa berkata kepadanya, ‘Janganlah kamu larang dia. Orang yang tidak melawan kamu berpihak kepada kamu.’</span>
</div>
<div class="s1">Penduduk di sebuah kampung Samaria tidak menerima Isa</div>
<div class="p">
<span class="v-num v-51">51&nbsp;</span><span class="v LK9_51" data-id="LK9_51">Tatkala waktunya sudah dekat untuk Isa diangkat ke syurga, Dia menetapkan hati-Nya untuk menuju ke Baitulmaqdis.</span>
<span class="v-num v-52">52&nbsp;</span><span class="v LK9_52" data-id="LK9_52">Dia menyuruh beberapa utusan mendahului-Nya. Mereka pun masuk ke sebuah kampung orang Samaria untuk menyediakan tempat persinggahan bagi Isa.</span>
<span class="v-num v-53">53&nbsp;</span><span class="v LK9_53" data-id="LK9_53">Tetapi orang Samaria tidak menerima Isa kerana Dia sedang menuju ke Baitulmaqdis.</span>
<span class="v-num v-54">54&nbsp;</span><span class="v LK9_54" data-id="LK9_54">Ketika Yakobus dan Yahya, pengikut-pengikut Isa melihat perkara ini, mereka berkata, ‘Tuan, adakah Tuan mahu kami menyuruhkan api turun dari langit untuk membinasakan orang Samaria ini?’</span>
<span class="v-num v-55">55&nbsp;</span><span class="v LK9_55" data-id="LK9_55">Isa berpaling dan memarahi mereka.</span>
<span class="v-num v-56">56&nbsp;</span><span class="v LK9_56" data-id="LK9_56">Lalu mereka pergi ke sebuah kampung yang lain.</span>
</div>
<div class="s1">Syarat-syarat menjadi pengikut Isa</div>
<div class="p">
<span class="v-num v-57">57&nbsp;</span><span class="v LK9_57" data-id="LK9_57">Ketika mereka dalam perjalanan, seorang berkata kepada Isa, ‘Aku hendak mengikut Engkau ke mana sahaja Engkau pergi.’</span>
</div>
<div class="p">
<span class="v-num v-58">58&nbsp;</span><span class="v LK9_58" data-id="LK9_58">Isa berkata kepadanya, ‘Musang ada lubangnya dan burung ada sarangnya tetapi Putera Insan tiada tempat untuk meletakkan kepalanya.’</span>
</div>
<div class="p">
<span class="v-num v-59">59&nbsp;</span><span class="v LK9_59" data-id="LK9_59">Isa berkata kepada seorang yang lain, ‘Ikutlah Aku.’</span>
</div>
<div class="p">
<span class="v LK9_59" data-id="LK9_59">Tetapi dia menjawab, ‘Biarlah aku pergi mengebumikan jenazah bapaku dahulu.’</span>
</div>
<div class="p">
<span class="v-num v-60">60&nbsp;</span><span class="v LK9_60" data-id="LK9_60">Isa berkata kepadanya, ‘Biarlah orang mati mengebumikan orang mati mereka; tetapi engkau pergilah menyampaikan perkhabaran tentang kerajaan Allah.’</span>
</div>
<div class="p">
<span class="v-num v-61">61&nbsp;</span><span class="v LK9_61" data-id="LK9_61">Seorang lain pula berkata, ‘Aku hendak mengikut Tuan, tetapi biarlah aku pergi mengucapkan selamat tinggal kepada kaum keluargaku terlebih dahulu.’</span>
</div>
<div class="p">
<span class="v-num v-62">62&nbsp;</span><span class="v LK9_62" data-id="LK9_62">Isa berkata kepadanya, ‘Tiada seorang pun yang mula membajak dan asyik menoleh ke belakang layak bagi kerajaan Allah.’</span>
</div>

</div>
<div class="footer"><div class="nav">
<a class="prev" href="LK8.html">&lt;</a>
<a class="home" href="index.html">=</a>
<a class="next" href="LK10.html">&gt;</a>
</div></div>
</body>
</html>