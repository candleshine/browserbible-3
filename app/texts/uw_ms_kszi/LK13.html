<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 13 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 13</a><a class="prev" href="LK12.html">&lt;</a>
<a class="home" href="index.html">=</a>
<a class="next" href="LK14.html">&gt;</a>
</div></div>
<div class="section chapter LK LK13 uw_ms_kszi ms" dir="ltr" lang="ms" data-id="LK13" data-nextid="LK14" data-previd="LK12">
<div class="c">13</div>
<div class="s1">Bertaubat atau binasa </div>
<div class="m">
<span class="v-num v-1">1&nbsp;</span><span class="v LK13_1" data-id="LK13_1">Pada masa itu beberapa orang datang memberitahu Isa tentang orang Galilea yang dibunuh oleh Pilatus semasa mereka sedang mempersembahkan korban kepada Allah. </span>
<span class="v-num v-2">2&nbsp;</span><span class="v LK13_2" data-id="LK13_2">Isa berkata, ‘Adakah kamu menganggap orang Galilea itu lebih berdosa daripada semua penduduk Galilea yang lain kerana mereka menderita sengsara yang sedemikian? </span>
<span class="v-num v-3">3&nbsp;</span><span class="v LK13_3" data-id="LK13_3">Aku berkata kepadamu bukan begitu; tetapi jikalau kamu tidak bertaubat daripada dosamu, kamu akan binasa sedemikian juga. </span>
<span class="v-num v-4">4&nbsp;</span><span class="v LK13_4" data-id="LK13_4">Bagaimanakah pula dengan lapan belas orang yang mati ditimpa oleh menara di Siloam? Adakah mereka lebih bersalah daripada semua penduduk lain di kota Baitulmaqdis? </span>
<span class="v-num v-5">5&nbsp;</span><span class="v LK13_5" data-id="LK13_5">Aku berkata kepadamu bukan begitu; tetapi jikalau kamu tidak bertaubat, kamu semua akan binasa sedemikian juga.’</span>
</div>
<div class="s1">Ibarat tentang pokok ara yang tidak berbuah</div>
<div class="p">
<span class="v-num v-6">6&nbsp;</span><span class="v LK13_6" data-id="LK13_6">Isa menceritakan suatu ibarat. ‘Seorang telah menanam pokok ara di kebun buah-buahannya. Dia datang mencari buahnya, tetapi tidak dijumpai. </span>
<span class="v-num v-7">7&nbsp;</span><span class="v LK13_7" data-id="LK13_7">Dia berkata kepada tukang kebun, “Tengoklah, sudah tiga tahun aku datang mencari buah daripada pokok ara ini, tetapi tidak juga didapati. Tebangkanlah pokok ini! Apa gunanya terus menghabiskan kesuburan tanah?”</span>
</div>
<div class="p">
<span class="v-num v-8">8&nbsp;</span><span class="v LK13_8" data-id="LK13_8">‘Tukang kebun menjawab, “Tuan, biarkan pokok ini tumbuh setahun lagi. Aku akan mencangkul tanah di sekelilingnya dan membubuh baja. </span>
<span class="v-num v-9">9&nbsp;</span><span class="v LK13_9" data-id="LK13_9">Kalau pokok ini berbuah, baiklah! Kalau tidak, tuan boleh menebangnya.”’</span>
</div>
<div class="s1">Isa menyembuhkan seorang perempuan bongkok</div>
<div class="p">
<span class="v-num v-10">10&nbsp;</span><span class="v LK13_10" data-id="LK13_10">Pada hari Sabat Isa mengajar di salah sebuah saumaah. </span>
<span class="v-num v-11">11&nbsp;</span><span class="v LK13_11" data-id="LK13_11">Di situ ada seorang perempuan yang dirasuk oleh sesuatu roh yang melemahkannya selama lapan belas tahun. Belakangnya bongkok lipat dua dan dia tidak dapat berdiri tegak. </span>
<span class="v-num v-12">12&nbsp;</span><span class="v LK13_12" data-id="LK13_12">Apabila Isa nampak perempuan itu, Dia memanggilnya dan berkata, ‘Sembuhlah daripada penyakitmu.’ </span>
<span class="v-num v-13">13&nbsp;</span><span class="v LK13_13" data-id="LK13_13">Lalu Isa meletakkan tangan-Nya pada perempuan itu. Seketika itu juga, dia berdiri tegak dan memuji Allah.</span>
</div>
<div class="p">
<span class="v-num v-14">14&nbsp;</span><span class="v LK13_14" data-id="LK13_14">Tetapi ketua saumaah itu marah kerana Isa telah menyembuhkan orang pada hari Sabat. Lalu dia berkata kepada orang ramai, ‘Dalam seminggu ada enam hari yang dibenarkan untuk bekerja. Jadi, datanglah untuk disembuhkan pada salah satu hari itu dan bukannya pada hari Sabat.’</span>
</div>
<div class="p">
<span class="v-num v-15">15&nbsp;</span><span class="v LK13_15" data-id="LK13_15">Junjungan menjawab, ‘Kamu munafik! Bukankah kamu masing-masing melepaskan lembu atau keldaimu dari kandang untuk dibawa pergi minum pada hari Sabat? </span>
<span class="v-num v-16">16&nbsp;</span><span class="v LK13_16" data-id="LK13_16">Sekarang perempuan daripada keturunan Ibrahim ini telah dibelenggu oleh Iblis selama lapan belas tahun, tidak haruskah dia dibebaskan daripada belenggunya pada hari Sabat?’</span>
</div>
<div class="p">
<span class="v-num v-17">17&nbsp;</span><span class="v LK13_17" data-id="LK13_17">Jawapan Isa memalukan semua musuh-Nya tetapi orang ramai bersukacita kerana segala perkara menakjubkan yang dilakukan oleh Isa.</span>
</div>
<div class="s1">Ibarat biji sesawi dan ragi</div>
<div class="p">
<span class="v-num v-18">18&nbsp;</span><span class="v LK13_18" data-id="LK13_18">Isa berkata, ‘Bagaimanakah keadaan kerajaan Allah dan dengan apakah dapat Aku bandingkannya? </span>
<span class="v-num v-19">19&nbsp;</span><span class="v LK13_19" data-id="LK13_19">Keadaannya umpama biji sesawi yang ditanam orang di dalam kebunnya. Benih itu tumbuh dan menjadi pokok lalu burung di udara membuat sarang pada cabang-cabangnya.’</span>
</div>
<div class="p">
<span class="v-num v-20">20&nbsp;</span><span class="v LK13_20" data-id="LK13_20">Isa berkata lagi, ‘Dengan apakah dapat Aku bandingkan kerajaan Allah? </span>
<span class="v-num v-21">21&nbsp;</span><span class="v LK13_21" data-id="LK13_21">Keadaannya umpama ragi dicampur oleh seorang perempuan dengan tiga gantang tepung sampai seluruh adunannya naik.’</span>
</div>
<div class="s1">Pintu yang sempit</div>
<div class="p">
<span class="v-num v-22">22&nbsp;</span><span class="v LK13_22" data-id="LK13_22">Dalam perjalanan ke Baitulmaqdis, Isa melalui beberapa buah kota dan kampung sambil mengajar. </span>
<span class="v-num v-23">23&nbsp;</span><span class="v LK13_23" data-id="LK13_23">Seorang bertanya kepada-Nya, ‘Tuan, adakah segelintir sahaja yang akan diselamatkan?’</span>
</div>
<div class="p">
<span class="v LK13_23" data-id="LK13_23">Isa menjawab, </span>
<span class="v-num v-24">24&nbsp;</span><span class="v LK13_24" data-id="LK13_24">‘Berusahalah untuk memasuki pintu yang sempit. Aku berkata kepadamu bahawa ramai orang akan mencari jalan masuk, tetapi mereka tidak mendapatinya. </span>
<span class="v-num v-25">25&nbsp;</span><span class="v LK13_25" data-id="LK13_25">Tuan rumah akan bangun dan menguncikan pintu ketika kamu berdiri di luar mengetuk pintu sambil berkata, “Tuan, tuan, bukalah pintu.”</span>
</div>
<div class="p">
<span class="v LK13_25" data-id="LK13_25">‘Tetapi dia akan menjawab, “Aku tidak tahu dari mana kamu datang.”</span>
</div>
<div class="p">
<span class="v-num v-26">26&nbsp;</span><span class="v LK13_26" data-id="LK13_26">‘Kemudian kamu akan berkata, “Kami telah makan dan minum bersama tuan, dan tuan mengajar di kota kami.”</span>
</div>
<div class="p">
<span class="v-num v-27">27&nbsp;</span><span class="v LK13_27" data-id="LK13_27">‘Tetapi tuan itu akan berkata, “Aku tidak tahu dari mana kamu datang. Nyahlah, kamu semua yang melakukan kejahatan!”</span>
</div>
<div class="p">
<span class="v-num v-28">28&nbsp;</span><span class="v LK13_28" data-id="LK13_28">‘Di tempat itu akan terdapat ratapan dan kertakan gigi apabila kamu melihat Ibrahim, Ishak dan Yakub bersama semua nabi di dalam kerajaan Allah, tetapi kamu diusir keluar. </span>
<span class="v-num v-29">29&nbsp;</span><span class="v LK13_29" data-id="LK13_29">Orang akan datang dari timur dan barat, dari utara serta selatan untuk menikmati jamuan di dalam kerajaan Allah. </span>
<span class="v-num v-30">30&nbsp;</span><span class="v LK13_30" data-id="LK13_30">Sesungguhnya, orang yang terakhir akan menjadi yang terdahulu, dan orang yang terdahulu akan menjadi yang terakhir.’</span>
</div>
<div class="s1">Keluhan Isa terhadap Baitulmaqdis</div>
<div class="p">
<span class="v-num v-31">31&nbsp;</span><span class="v LK13_31" data-id="LK13_31">Pada masa itu beberapa orang Farisi datang kepada Isa dan berkata, ‘Pergilah dari sini ke tempat yang lain. Herodes hendak membunuh-Mu.’</span>
</div>
<div class="p">
<span class="v-num v-32">32&nbsp;</span><span class="v LK13_32" data-id="LK13_32">Isa menjawab, ‘Pergilah beritahu si musang, “Pada hari ini dan esok Aku mengusir roh-roh iblis serta menyembuhkan orang tetapi pada hari ketiga Aku akan menyelesaikan tugas-Ku.” </span>
<span class="v-num v-33">33&nbsp;</span><span class="v LK13_33" data-id="LK13_33">Namun, Aku harus meneruskan perjalanan pada hari ini, esok dan lusa. Seorang nabi tidak dibunuh di tempat lain kecuali di Baitulmaqdis.</span>
</div>
<div class="p">
<span class="v-num v-34">34&nbsp;</span><span class="v LK13_34" data-id="LK13_34">‘Baitulmaqdis, Baitulmaqdis! Engkau membunuh nabi-nabi dan merejam utusan-utusan Allah. Sudah beberapa kali Aku ingin menaungi semua pendudukmu seperti seekor ibu ayam melindungi anak-anaknya di bawah kepaknya, tetapi engkau tidak mahu. </span>
<span class="v-num v-35">35&nbsp;</span><span class="v LK13_35" data-id="LK13_35">Sekarang rumahmu akan ditinggalkan sama sekali. Aku berkata kepadamu bahawa kamu tidak akan melihat Aku sehingga tiba masanya kamu berkata, “Diberkatilah Dia yang datang dengan nama Tuhan!” ’</span>
</div>

</div>
<div class="footer"><div class="nav">
<a class="prev" href="LK12.html">&lt;</a>
<a class="home" href="index.html">=</a>
<a class="next" href="LK14.html">&gt;</a>
</div></div>
</body>
</html>