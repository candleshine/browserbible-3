<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Korintus 5 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Kitab Suci Zabur Injil</a><a class="location" href="C1.html">1 Korintus 5</a><a class="prev" href="C14.html">&lt;</a>
<a class="home" href="index.html">=</a>
<a class="next" href="C16.html">&gt;</a>
</div></div>
<div class="section chapter C1 C15 uw_ms_kszi ms" dir="ltr" lang="ms" data-id="C15" data-nextid="C16" data-previd="C14">
<div class="c">5</div>
<div class="s1">Dosa dalam Jemaah
</div>
<div class="p">
<span class="v-num v-1">1&nbsp;</span><span class="v C15_1" data-id="C15_1">Aku dimaklumkan bahawa di kalanganmu ada perbuatan cabul yang tidak pernah dilakukan oleh orang yang tidak mengenal Tuhan pun: Seorang lelaki berzina dengan isteri ayahnya. </span>
<span class="v-num v-2">2&nbsp;</span><span class="v C15_2" data-id="C15_2">Namun begitu, kamu masih bermegah. Sewajarnya kamu bersedih dan bertindak menyingkirkan orang yang melakukan perbuatan itu. </span>
<span class="v-num v-3">3&nbsp;</span><span class="v C15_3" data-id="C15_3">Walaupun pada lahirnya aku jauh daripadamu, namun pada batinnya aku bersamamu. Aku pun sudah menjatuhkan hukuman atas orang yang melakukan perbuatan itu seolah-olah aku berada di tengah-tengah kamu. </span>
<span class="v-num v-4">4&nbsp;</span><span class="v C15_4" data-id="C15_4">Apabila kamu berhimpun demi nama Junjungan kita Isa, sifatkanlah aku ada di kalanganmu pada batinnya dan dengan kuasa Junjungan kita Isa </span>
<span class="v-num v-5">5&nbsp;</span><span class="v C15_5" data-id="C15_5">serahkanlah orang itu kepada Iblis supaya tubuhnya dimusnahkan tetapi rohnya dapatlah diselamatkan pada hari Junjungan datang kembali. 
</span>
</div>
<div class="p">
<span class="v-num v-6">6&nbsp;</span><span class="v C15_6" data-id="C15_6">Kamu tidak harus bermegah. Tentu kamu mengenal pepatah ini: ‘Sedikit ragi mencemari seluruh adunan.’ </span>
<span class="v-num v-7">7&nbsp;</span><span class="v C15_7" data-id="C15_7">Buanglah ragi lama supaya kamu menjadi adunan baru tanpa ragi. Aku tahu bahawa kamu sebenarnya begitu. Kerana al-Masih, domba Paska kita telah dikorbankan. </span>
<span class="v-num v-8">8&nbsp;</span><span class="v C15_8" data-id="C15_8">Marilah kita sambut perayaan Paska bukan dengan ragi yang lama, ragi lambang kejahatan dan kezaliman, melainkan dengan roti yang tidak beragi, iaitu ketulusan hati dan keikhlasan. 
</span>
</div>
<div class="p">
<span class="v-num v-9">9&nbsp;</span><span class="v C15_9" data-id="C15_9">Dalam suratku yang lalu, aku telah menyerumu supaya menjauhkan diri daripada orang yang cabul. </span>
<span class="v-num v-10">10&nbsp;</span><span class="v C15_10" data-id="C15_10">Orang cabul yang kumaksudkan bukanlah yang tidak mengenal Allah maka berkelakuan cabul, tamak, menipu dan menyembah berhala. Untuk menjauhkan diri daripada mereka ini, terpaksalah kamu keluar dari dunia ini. </span>
<span class="v-num v-11">11&nbsp;</span><span class="v C15_11" data-id="C15_11">Maksudku ialah kamu tidak harus bergaul dengan orang yang mengaku dirinya sebagai saudara tetapi pada hakikatnya orang yang cabul, tamak, penyembah berhala, pengumpat, pemabuk atau penipu. Janganlah makan bersama mereka.
</span>
</div>
<div class="p">
<span class="v-num v-12">12&nbsp;</span><span class="v C15_12" data-id="C15_12">Apakah urusanku sehingga aku harus mengadili orang di luar jemaah? Bukankah kamu hanya mengadili orang di dalam jemaah saja? </span>
<span class="v-num v-13">13&nbsp;</span><span class="v C15_13" data-id="C15_13">Tetapi bagi yang di luar jemaah, Allah sendiri akan mengadili mereka. Oleh itu, kamu harus singkirkan orang yang durjana dari kalanganmu.

</span>
</div>

</div>
<div class="footer"><div class="nav">
<a class="prev" href="C14.html">&lt;</a>
<a class="home" href="index.html">=</a>
<a class="next" href="C16.html">&gt;</a>
</div></div>
</body>
</html>