<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Acts 13 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Kitab Suci Zabur Injil</a><a class="location" href="AC.html">Acts 13</a><a class="prev" href="AC12.html">&lt;</a>
<a class="home" href="index.html">=</a>
<a class="next" href="AC14.html">&gt;</a>
</div></div>
<div class="section chapter AC AC13 uw_ms_kszi ms" dir="ltr" lang="ms" data-id="AC13" data-nextid="AC14" data-previd="AC12">
<div class="c">13</div>
<div class="s1">Paulus dan Barnabas dihantar kepada bangsa asing </div>
<div class="m">
<span class="v-num v-1">1&nbsp;</span><span class="v AC13_1" data-id="AC13_1">Di antara jemaah di Antiokhia ada beberapa orang nabi dan guru: Barnabas, Simeon yang bergelar Niger, Lukius dari Kirene, Menahem, yang dibesarkan bersama raja Herodes, dan Saul. </span>
<span class="v-num v-2">2&nbsp;</span><span class="v AC13_2" data-id="AC13_2">Sedang mereka beribadat dan berpuasa, Roh Suci berkata kepada mereka, ‘Khaskan Barnabas dan Saul untuk-Ku, bagi melaksanakan tugas yang telah Kutetapkan untuk mereka.’ </span>
<span class="v-num v-3">3&nbsp;</span><span class="v AC13_3" data-id="AC13_3">Setelah berpuasa dan berdoa, mereka meletakkan tangan ke atas Barnabas dan Saul lalu melepaskan mereka pergi.</span>
</div>
<div class="s1">Di Siprus</div>
<div class="p">
<span class="v-num v-4">4&nbsp;</span><span class="v AC13_4" data-id="AC13_4">Barnabas dan Saul diutus ke Seleukia oleh Roh Suci. Dari situ mereka belayar ke pulau Siprus. </span>
<span class="v-num v-5">5&nbsp;</span><span class="v AC13_5" data-id="AC13_5">Apabila sampai di Salamis, mereka menyampaikan firman Allah di saumaah-saumaah, dibantu oleh Yahya.</span>
</div>
<div class="p">
<span class="v-num v-6">6&nbsp;</span><span class="v AC13_6" data-id="AC13_6">Mereka pergi ke serata pulau itu hingga sampai di Pafos. Di situ mereka bertemu dengan seorang ahli sihir bernama Bar-Yusha, seorang nabi palsu Yahudi. </span>
<span class="v-num v-7">7&nbsp;</span><span class="v AC13_7" data-id="AC13_7">Dia berkawan baik dengan Sergius Paulus, pemerintah pulau itu, seorang yang bijaksana. Sergius Paulus memanggil Barnabas dan Saul kerana ingin mendengar firman Allah. </span>
<span class="v-num v-8">8&nbsp;</span><span class="v AC13_8" data-id="AC13_8">Akan tetapi Elimas ahli sihir itu (ini namanya dalam bahasa Yunani) cuba menghalang pemerintah itu daripada percaya kepada Isa. </span>
<span class="v-num v-9">9&nbsp;</span><span class="v AC13_9" data-id="AC13_9">Saul, yang juga disebut Paulus, dipenuhi oleh Roh Suci lalu merenung ahli sihir itu dan </span>
<span class="v-num v-10">10&nbsp;</span><span class="v AC13_10" data-id="AC13_10">berkata, ‘Hai kamu anak Iblis, seteru segala yang benar, kamu yang penuh dengan tipu daya! Tiadakah kamu mahu berhenti memesongkan jalan Tuhan yang betul? </span>
<span class="v-num v-11">11&nbsp;</span><span class="v AC13_11" data-id="AC13_11">Tuhan akan menghukum kamu pada saat ini juga. Kamu akan buta, tidak dapat melihat cahaya matahari buat beberapa waktu.’ </span>
</div>
<div class="p">
<span class="v AC13_11" data-id="AC13_11">Dalam sekelip mata Elimas merasa kabus gelap menyelaputi matanya. Dia pun berjalan teraba-raba mencari orang yang dapat memimpinnya. </span>
<span class="v-num v-12">12&nbsp;</span><span class="v AC13_12" data-id="AC13_12">Apabila pemerintah itu melihat apa yang terjadi, dia pun mempercayai Isa dan amat kagum akan pengajaran Tuhan.</span>
</div>
<div class="s1">Di Pisidia</div>
<div class="p">
<span class="v-num v-13">13&nbsp;</span><span class="v AC13_13" data-id="AC13_13">Paulus dan rakan-rakannya belayar dari Pafos ke kota Perga di tanah Pamfilia. Dari situ Yahya meninggalkan mereka lalu pulang ke Baitulmaqdis. </span>
<span class="v-num v-14">14&nbsp;</span><span class="v AC13_14" data-id="AC13_14">Yang lain meneruskan perjalanan dari Perga ke kota Antiokhia di Pisidia. Pada hari Sabat mereka masuk ke rumah ibadat lalu duduk di situ. </span>
<span class="v-num v-15">15&nbsp;</span><span class="v AC13_15" data-id="AC13_15">Selepas pembacaan Taurat Musa dan Surah Nabi-nabi, ketua-ketua saumaah itu menghantar orang berkata kepada kedua-dua rasul itu, ‘Saudara-saudara, sekiranya ada sesuatu nasihat untuk menggalakkan orang di sini, silalah sampaikan.’</span>
</div>
<div class="p">
<span class="v-num v-16">16&nbsp;</span><span class="v AC13_16" data-id="AC13_16">Paulus bangkit, memberikan isyarat lalu berkata, ‘Saudara-saudara orang Israel dan sekalian yang taat kepada Allah, dengarlah! </span>
<span class="v-num v-17">17&nbsp;</span><span class="v AC13_17" data-id="AC13_17">Allah, Tuhan umat Israel, telah memilih nenek moyang kita untuk dijadikan bangsa besar, ketika mereka tinggal menumpang di Mesir. Allah membawa mereka keluar dari Mesir dengan kuasa-Nya. </span>
<span class="v-num v-18">18&nbsp;</span><span class="v AC13_18" data-id="AC13_18">Selama empat puluh tahun di gurun, Dia bersabar dengan kelakuan mereka. </span>
<span class="v-num v-19">19&nbsp;</span><span class="v AC13_19" data-id="AC13_19">Dia membinasakan tujuh bangsa di tanah Kanaan dan menjadikan kawasan itu kepunyaan umat-Nya. </span>
<span class="v-num v-20">20&nbsp;</span><span class="v AC13_20" data-id="AC13_20">Segala ini berlaku selama 450 tahun. </span>
</div>
<div class="p">
<span class="v AC13_20" data-id="AC13_20">‘Selepas itu Allah mengurniai mereka hakim-hakim sampai ke zaman Nabi Samuel. </span>
<span class="v-num v-21">21&nbsp;</span><span class="v AC13_21" data-id="AC13_21">Kemudian mereka memohonkan seorang Raja lalu Allah memberi mereka Saul anak Kis daripada suku Benyamin sebagai raja mereka selama empat puluh tahun. </span>
<span class="v-num v-22">22&nbsp;</span><span class="v AC13_22" data-id="AC13_22">Setelah Allah memecatnya daripada takhtanya, Allah memberi mereka Daud pula sebagai raja. Allah berfirman tentang Daud, “Aku mendapati Daud, anak Isai, seorang yang menyenangkan hati-Ku; dia akan melakukan segala yang Kuingini.” </span>
</div>
<div class="p">
<span class="v-num v-23">23&nbsp;</span><span class="v AC13_23" data-id="AC13_23">‘Dari keturunan Daud inilah Allah membangkitkan Isa, seorang Penyelamat bagi umat Israel sebagaimana telah dijanjikan-Nya. </span>
<span class="v-num v-24">24&nbsp;</span><span class="v AC13_24" data-id="AC13_24">Sebelum Isa memulakan tugas-Nya, Yahya menyeru supaya semua orang Israel bertaubat daripada dosa dan diimadkan. </span>
<span class="v-num v-25">25&nbsp;</span><span class="v AC13_25" data-id="AC13_25">Ketika tugas Yahya hampir selesai, dia berkata kepada orang ramai, “Siapakah aku ini pada sangkaanmu? Aku bukanlah Dia yang kamu nanti-nantikan itu. Dia akan datang kemudian, dan aku ini tidak layak membuka kasut-Nya pun.”</span>
</div>
<div class="p">
<span class="v-num v-26">26&nbsp;</span><span class="v AC13_26" data-id="AC13_26">‘Hai saudara-saudara keturunan Ibrahim, dan semua yang takut akan Allah! Kepada kitalah Allah telah menyampaikan berita penyelamatan itu. </span>
<span class="v-num v-27">27&nbsp;</span><span class="v AC13_27" data-id="AC13_27">Penduduk Baitulmaqdis dan ketua-ketua mereka tidak sedar bahawa Penyelamat itu ialah Isa. Mereka tidak memahami ajaran nabi-nabi yang dibacakan setiap hari Sabat, maka mereka menghukum Isa. Dengan tindakan mereka itu, segala yang telah dinubuatkan oleh nabi-nabi menjadi kenyataan. </span>
<span class="v-num v-28">28&nbsp;</span><span class="v AC13_28" data-id="AC13_28">Walaupun mereka tidak ada apa-apa asas untuk menjatuhkan hukuman bunuh kepada Isa, mereka mendesak Pilatus menjatuhkan hukuman itu ke atas-Nya. </span>
<span class="v-num v-29">29&nbsp;</span><span class="v AC13_29" data-id="AC13_29">Setelah mereka melakukan segala yang tersurat di dalam Kitab Suci tentang-Nya, mereka menurunkan jenazah-Nya dari salib dan meletakkannya di dalam makam. </span>
<span class="v-num v-30">30&nbsp;</span><span class="v AC13_30" data-id="AC13_30">Akan tetapi Allah membangkitkan-Nya daripada kematian. </span>
<span class="v-num v-31">31&nbsp;</span><span class="v AC13_31" data-id="AC13_31">Selepas itu selama beberapa hari Dia menampakkan diri-Nya kepada mereka yang dahulu mengiringi-Nya dalam perjalanan dari Galilea ke Baitulmaqdis. Kini mereka itu menjadi saksi bagi-Nya kepada umat Israel.</span>
</div>
<div class="p">
<span class="v-num v-32">32&nbsp;</span><span class="v AC13_32" data-id="AC13_32">‘Dengan demikian kami datang ke sini untuk menyampaikan berita baik ini kepada kamu. </span>
<span class="v-num v-33">33&nbsp;</span><span class="v AC13_33" data-id="AC13_33">Allah telah melaksanakan untuk kita apa yang dijanjikan-Nya kepada nenek moyang kita, dengan membangkitkan Isa daripada kematian, sebagaimana yang tersurat di dalam Zabur bab dua:</span>
</div>
<div class="b">&nbsp;</div>
<div class="q1">
<span class="v AC13_33" data-id="AC13_33">‘ “Engkaulah Putera-Ku;</span>
</div>
<div class="q2">
<span class="v AC13_33" data-id="AC13_33">pada hari ini Aku menjadi Bapa-Mu.”</span>
</div>
<div class="b">&nbsp;</div>
<div class="m">
<span class="v-num v-34">34&nbsp;</span><span class="v AC13_34" data-id="AC13_34">Allah telah membangkitkan-Nya daripada kematian. Dia tidak akan mati lagi. Tentang ini Allah berfirman:</span>
</div>
<div class="b">&nbsp;</div>
<div class="q1">
<span class="v AC13_34" data-id="AC13_34">‘ “Aku akan memberkati-Mu</span>
</div>
<div class="q2">
<span class="v AC13_34" data-id="AC13_34">dengan berkat yang suci,</span>
</div>
<div class="q2">
<span class="v AC13_34" data-id="AC13_34">sebagaimana telah Kujanjikan</span>
</div>
<div class="q2">
<span class="v AC13_34" data-id="AC13_34">kepada Daud.”</span>
</div>
<div class="b">&nbsp;</div>
<div class="q1">
<span class="v-num v-35">35&nbsp;</span><span class="v AC13_35" data-id="AC13_35">Dalam suatu ayat lagi firman-Nya:</span>
</div>
<div class="q2">
<span class="v AC13_35" data-id="AC13_35">‘ “Engkau tidak akan membiarkan</span>
</div>
<div class="q2">
<span class="v AC13_35" data-id="AC13_35">Hamba-Mu yang setia itu reput di </span>
</div>
<div class="q2">
<span class="v AC13_35" data-id="AC13_35">dalam kubur.”</span>
</div>
<div class="b">&nbsp;</div>
<div class="m">
<span class="v-num v-36">36&nbsp;</span><span class="v AC13_36" data-id="AC13_36">‘Daud melakukan suruhan Allah ketika dia hidup. Apabila dia wafat dia dimakamkan di sisi nenek moyangnya dan jasadnya reput. </span>
<span class="v-num v-37">37&nbsp;</span><span class="v AC13_37" data-id="AC13_37">Namun, ini tidak terjadi kepada Dia yang dibangkitkan Allah daripada kematian.</span>
</div>
<div class="p">
<span class="v-num v-38">38&nbsp;</span><span class="v AC13_38" data-id="AC13_38">‘Oleh itu, ketahuilah saudara-saudara, melalui Isa berita pengampunan dosa disampaikan kepada saudara sekalian. </span>
<span class="v-num v-39">39&nbsp;</span><span class="v AC13_39" data-id="AC13_39">Setiap orang yang percaya kepada-Nya diampunkan segala dosanya yang tidak dapat diampunkan melalui Taurat Musa. </span>
<span class="v-num v-40">40&nbsp;</span><span class="v AC13_40" data-id="AC13_40">Berhati-hatilah, supaya apa yang telah disebutkan oleh nabi-nabi tidak menimpa saudara sekalian:</span>
</div>
<div class="b">&nbsp;</div>
<div class="q1">
<span class="v-num v-41">41&nbsp;</span><span class="v AC13_41" data-id="AC13_41">‘ “Dengarlah hai orang yang </span>
</div>
<div class="q2">
<span class="v AC13_41" data-id="AC13_41">menghina Allah!</span>
</div>
<div class="q2">
<span class="v AC13_41" data-id="AC13_41">Kamu akan terkejut dan punah!</span>
</div>
<div class="q1">
<span class="v AC13_41" data-id="AC13_41">Apa yang Kulakukan kini </span>
</div>
<div class="q2">
<span class="v AC13_41" data-id="AC13_41">tidak akan kamu percayai,</span>
</div>
<div class="q2">
<span class="v AC13_41" data-id="AC13_41">walaupun diterangkan kepadamu!” ’</span>
</div>
<div class="b">&nbsp;</div>
<div class="p">
<span class="v-num v-42">42&nbsp;</span><span class="v AC13_42" data-id="AC13_42">Apabila Paulus dan Barnabas hendak meninggalkan rumah ibadat itu, orang Yahudi meminta mereka datang lagi pada hari Sabat berikutnya untuk meneruskan penerangan mereka tentang hal-hal tersebut. </span>
<span class="v-num v-43">43&nbsp;</span><span class="v AC13_43" data-id="AC13_43">Setelah bersurai perhimpunan di rumah ibadat itu, ramai orang Yahudi mahupun orang bangsa lain yang telah memeluk agama Yahudi mengikut Paulus dan Barnabas. Kedua-dua rasul itu menasihati mereka supaya sentiasa hidup berpegang teguh kepada kasih kurnia Allah.</span>
</div>
<div class="p">
<span class="v-num v-44">44&nbsp;</span><span class="v AC13_44" data-id="AC13_44">Pada hari Sabat berikutnya, hampir seluruh penduduk kota itu berhimpun mendengar firman Allah. </span>
<span class="v-num v-45">45&nbsp;</span><span class="v AC13_45" data-id="AC13_45">Setelah dilihat oleh orang Yahudi betapa ramainya orang datang itu, timbullah hasad dengki dalam hati mereka lalu mereka membangkang kata-kata Paulus serta mencelanya.</span>
</div>
<div class="p">
<span class="v-num v-46">46&nbsp;</span><span class="v AC13_46" data-id="AC13_46">Namun demikian, Paulus dan Barnabas bercakap dengan berani. Mereka berkata, ‘Memang seharusnya firman Allah disampaikan kepada kamu terlebih dahulu. Akan tetapi disebabkan kamu menolak firman-Nya dan menganggap dirimu tidak layak menerima hidup kekal, kami berpaling daripadamu dan pergi kepada bangsa asing. </span>
<span class="v-num v-47">47&nbsp;</span><span class="v AC13_47" data-id="AC13_47">Inilah perintah Tuhan kepada kami:</span>
</div>
<div class="b">&nbsp;</div>
<div class="q1">
<span class="v AC13_47" data-id="AC13_47">‘ “Aku telah menetapkan bahawa</span>
</div>
<div class="q2">
<span class="v AC13_47" data-id="AC13_47">kamu menjadi cahaya kepada semua bangsa asing,</span>
</div>
<div class="q1">
<span class="v AC13_47" data-id="AC13_47">dan melalui-Mu Allah akan menyelamatkan </span>
</div>
<div class="q2">
<span class="v AC13_47" data-id="AC13_47">seluruh dunia.” ’</span>
</div>
<div class="b">&nbsp;</div>
<div class="m">
<span class="v-num v-48">48&nbsp;</span><span class="v AC13_48" data-id="AC13_48">Orang bangsa asing bersukacita dan memuji firman Allah setelah mendengar kata-kata itu. Mereka yang dipilih Allah untuk menerima hidup kekal pun percayalah kepada Isa.</span>
</div>
<div class="p">
<span class="v-num v-49">49&nbsp;</span><span class="v AC13_49" data-id="AC13_49">Firman Tuhan tersebar di serata daerah itu. </span>
<span class="v-num v-50">50&nbsp;</span><span class="v AC13_50" data-id="AC13_50">Orang Yahudi menghasut orang yang berkuasa di kota itu dan wanita-wanita terkemuka bangsa asing yang takut akan Allah. Mereka mula menganiaya Paulus dan Barnabas lalu mengusir kedua-duanya dari daerah tersebut. </span>
<span class="v-num v-51">51&nbsp;</span><span class="v AC13_51" data-id="AC13_51">Rasul-rasul itu pun mengebaskan debu dari kaki mereka sebagai bantahan terhadap orang di situ lalu pergi ke Ikonium. </span>
<span class="v-num v-52">52&nbsp;</span><span class="v AC13_52" data-id="AC13_52">Bagaimanapun, para pengikut Isa amat bergembira dan dipenuhi Roh Suci.</span>
</div>

</div>
<div class="footer"><div class="nav">
<a class="prev" href="AC12.html">&lt;</a>
<a class="home" href="index.html">=</a>
<a class="next" href="AC14.html">&gt;</a>
</div></div>
</body>
</html>