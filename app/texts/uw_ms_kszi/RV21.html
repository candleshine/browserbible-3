<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Revelation 21 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Kitab Suci Zabur Injil</a><a class="location" href="RV.html">Revelation 21</a><a class="prev" href="RV20.html">&lt;</a>
<a class="home" href="index.html">=</a>
<a class="next" href="RV22.html">&gt;</a>
</div></div>
<div class="section chapter RV RV21 uw_ms_kszi ms" dir="ltr" lang="ms" data-id="RV21" data-nextid="RV22" data-previd="RV20">
<div class="c">21</div>
<div class="s1">Langit baru dan bumi baru</div>
<div class="m">
<span class="v-num v-1">1&nbsp;</span><span class="v RV21_1" data-id="RV21_1">Aku melihat langit baru dan bumi baru, kerana langit dan bumi yang lama telah lenyap, dan laut pun tiada lagi. </span>
<span class="v-num v-2">2&nbsp;</span><span class="v RV21_2" data-id="RV21_2">Kemudian aku, Yahya, melihat kota suci, Baitulmaqdis Baru, diturunkan Allah dari syurga, seperti pengantin yang terhias untuk suaminya. </span>
<span class="v-num v-3">3&nbsp;</span><span class="v RV21_3" data-id="RV21_3">Aku mendengar suara lantang dari syurga berkata, ‘Lihatlah, tempat kediaman Allah sekarang berserta manusia, dan Dia akan tinggal bersama mereka, dan mereka akan menjadi umat-Nya, dan Allah Sendiri akan bersama mereka sebagai Allah Tuhan mereka. </span>
<span class="v-num v-4">4&nbsp;</span><span class="v RV21_4" data-id="RV21_4">Allah akan menghapuskan setiap titik air mata mereka. Tiadalah lagi kematian, kesedihan dan tangisan. Tiada lagi kesakitan, kerana segala yang lama telah lenyap.</span>
</div>
<div class="p">
<span class="v-num v-5">5&nbsp;</span><span class="v RV21_5" data-id="RV21_5">Kemudian Dia yang bersemayam di atas takhta berkata, ‘Lihatlah, Aku telah mencipta segalanya baru.’ Dia berfirman kepadaku, ‘Tuliskanlah, kerana kata-kata ini benar dan tepat.’</span>
</div>
<div class="p">
<span class="v-num v-6">6&nbsp;</span><span class="v RV21_6" data-id="RV21_6">Firman-Nya lagi, ‘Segalanya telah selesai! Akulah Alif dan Ya, Yang Pertama dan Yang Terakhir. Aku akan memberikan mata air hidup kepada sesiapa yang dahaga. </span>
<span class="v-num v-7">7&nbsp;</span><span class="v RV21_7" data-id="RV21_7">Sesiapa yang menang akan mewarisi segala-galanya. Aku Allah Tuhannya dan dia anak-Ku. </span>
<span class="v-num v-8">8&nbsp;</span><span class="v RV21_8" data-id="RV21_8">Tetapi mereka yang pengecut, tidak beriman, durjana, pembunuh, melakukan pencabulan, ahli sihir, penyembah berhala dan semua pendusta akan dimasukkan ke dalam lautan yang menyala dengan api dan belerang. Inilah kematian kedua. </span>
</div>
<div class="p">
<span class="v-num v-9">9&nbsp;</span><span class="v RV21_9" data-id="RV21_9">Kemudian salah satu daripada tujuh malaikat yang membawa tujuh mangkuk berisi tujuh wabak datang kepadaku dan berkata, ‘Marilah, aku akan menunjukkan kepadamu pengantin, isteri Anak Domba.’</span>
</div>
<div class="s1">Baitulmaqdis yang baru</div>
<div class="p">
<span class="v-num v-10">10&nbsp;</span><span class="v RV21_10" data-id="RV21_10">Dia membawaku dalam Roh ke sebuah gunung yang besar dan tinggi, lalu menunjukkan kepadaku kota yang agung, Baitulmaqdis Yang Suci, diturunkan Allah dari syurga, </span>
<span class="v-num v-11">11&nbsp;</span><span class="v RV21_11" data-id="RV21_11">dipenuhi kemuliaan Allah. Cahayanya seperti batu yang amat berharga, batu yaspis, jernih seperti hablur. </span>
<span class="v-num v-12">12&nbsp;</span><span class="v RV21_12" data-id="RV21_12">Kota itu besar dan tinggi, dan berpintu dua belas, maka pada kedua-dua belas pintu itu ada dua belas malaikat. Di pintu itu tersurat nama kedua-dua belas suku Israel. </span>
<span class="v-num v-13">13&nbsp;</span><span class="v RV21_13" data-id="RV21_13">Di timur ada tiga pintu, di utara tiga pintu, di selatan tiga pintu, dan di barat tiga pintu. </span>
<span class="v-num v-14">14&nbsp;</span><span class="v RV21_14" data-id="RV21_14">Tembok kota itu beralas dua belas, dan di atasnya ada dua belas nama, iaitu nama dua belas rasul Anak Domba.</span>
</div>
<div class="p">
<span class="v-num v-15">15&nbsp;</span><span class="v RV21_15" data-id="RV21_15">Malaikat yang bertutur denganku itu memegang batang pengukur emas, untuk mengukur kota itu termasuk pintu dan temboknya. </span>
<span class="v-num v-16">16&nbsp;</span><span class="v RV21_16" data-id="RV21_16">Kota itu empat persegi, panjangnya sama dengan lebarnya. Dia mengukur kota itu dengan batang pengukur, seribu empat ratus batu; panjang, lebar dan tingginya sama. </span>
<span class="v-num v-17">17&nbsp;</span><span class="v RV21_17" data-id="RV21_17">Temboknya seratus empat puluh empat hasta, menurut ukuran manusia, juga ukuran malaikat. </span>
<span class="v-num v-18">18&nbsp;</span><span class="v RV21_18" data-id="RV21_18">Tembok itu diperbuat daripada batu yaspis. Kota itu daripada emas tulen, seperti kaca yang jernih. </span>
<span class="v-num v-19">19&nbsp;</span><span class="v RV21_19" data-id="RV21_19">Segala alas tembok kota itu dihiasi dengan pelbagai permata. Alas yang pertama yaspis, yang kedua batu nilam, yang ketiga batu akik putih, yang keempat zamrud, </span>
<span class="v-num v-20">20&nbsp;</span><span class="v RV21_20" data-id="RV21_20">yang kelima batu unam, yang keenam akik merah, yang ketujuh ratna cempaka, yang kelapan firuz, yang kesembilan yakut kuning, yang kesepuluh akik hijau, yang kesebelas nilam, dan yang kedua belas batu kecubung. </span>
<span class="v-num v-21">21&nbsp;</span><span class="v RV21_21" data-id="RV21_21">Dua belas pintu itu diperbuat daripada dua belas mutiara, iaitu setiap pintu itu sebutir mutiara yang sangat besar. Jalan di kota itu diperbuat daripada emas tulen, seperti kaca yang bening.</span>
</div>
<div class="p">
<span class="v-num v-22">22&nbsp;</span><span class="v RV21_22" data-id="RV21_22">Aku tidak melihat rumah ibadat di dalamnya, kerana Allah, Tuhan Yang Maha Kuasa dan Anak Domba ialah rumah ibadatnya. </span>
<span class="v-num v-23">23&nbsp;</span><span class="v RV21_23" data-id="RV21_23">Kota itu tidak memerlukan sinaran matahari dan bulan, kerana kemuliaan Allah meneranginya dan Anak Domba itu pelitanya. </span>
<span class="v-num v-24">24&nbsp;</span><span class="v RV21_24" data-id="RV21_24">Semua bangsa berjalan dalam cahayanya, dan raja-raja di bumi membawa kemuliaan mereka ke dalamnya. </span>
<span class="v-num v-25">25&nbsp;</span><span class="v RV21_25" data-id="RV21_25">Pintu gerbangnya tidak pernah ditutup pada siang hari kerana malam tiada lagi. </span>
<span class="v-num v-26">26&nbsp;</span><span class="v RV21_26" data-id="RV21_26">Kemuliaan dan kehormatan segala bangsa akan dibawa ke dalamnya. </span>
<span class="v-num v-27">27&nbsp;</span><span class="v RV21_27" data-id="RV21_27">Tiada sekali-kali masuk ke dalamnya sesuatu yang najis atau sesiapa yang melakukan perbuatan keji atau berdusta. Manusia yang masuk ke dalamnya hanyalah yang tersurat namanya di dalam Kitab Hidup Anak Domba. </span>
</div>

</div>
<div class="footer"><div class="nav">
<a class="prev" href="RV20.html">&lt;</a>
<a class="home" href="index.html">=</a>
<a class="next" href="RV22.html">&gt;</a>
</div></div>
</body>
</html>