<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 16 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 16</a><a class="prev" href="LK15.html">&lt;</a>
<a class="home" href="index.html">=</a>
<a class="next" href="LK17.html">&gt;</a>
</div></div>
<div class="section chapter LK LK16 uw_ms_kszi ms" dir="ltr" lang="ms" data-id="LK16" data-nextid="LK17" data-previd="LK15">
<div class="c">16</div>
<div class="s1">Pengurus yang cerdik</div>
<div class="m">
<span class="v-num v-1">1&nbsp;</span><span class="v LK16_1" data-id="LK16_1">Isa berkata kepada pengikut-pengikut-Nya: ‘Seorang kaya mempunyai seorang pengurus untuk harta bendanya. Dia diberitahu bahawa pengurus itu memboroskan wang tuannya.</span>
<span class="v-num v-2">2&nbsp;</span><span class="v LK16_2" data-id="LK16_2">Tuan itu memanggil pengurus itu lalu berkata, “Apakah yang telah kudengar tentangmu? Serahkanlah kira-kira yang lengkap bagi semua hartaku kerana kamu tidak boleh menjadi pengurus lagi.”</span>
</div>
<div class="p">
<span class="v-num v-3">3&nbsp;</span><span class="v LK16_3" data-id="LK16_3">‘Pengurus itu berkata kepada dirinya, “Apakah harus aku buat? Aku tidak kuat untuk mencangkul dan aku malu meminta sedekah.</span>
<span class="v-num v-4">4&nbsp;</span><span class="v LK16_4" data-id="LK16_4">Aku tahu apa yang harus aku buat supaya apabila aku dipecat nanti daripada jawatan pengurus itu, aku ada ramai sahabat yang akan menerimaku ke rumah mereka.”</span>
</div>
<div class="p">
<span class="v-num v-5">5&nbsp;</span><span class="v LK16_5" data-id="LK16_5">‘Dia pun memanggil semua orang yang berhutang kepada tuannya. Dia berkata kepada orang yang pertama, “Berapakah hutangmu kepada tuan aku?”</span>
</div>
<div class="p">
<span class="v-num v-6">6&nbsp;</span><span class="v LK16_6" data-id="LK16_6">‘Orang itu menjawab, “Seratus tong minyak zaitun.”</span>
</div>
<div class="p">
<span class="v LK16_6" data-id="LK16_6">Pengurus itu berkata, “Inilah kira-kiramu. Duduk dan tulislah lima puluh.”</span>
</div>
<div class="p">
<span class="v-num v-7">7&nbsp;</span><span class="v LK16_7" data-id="LK16_7">‘Dia berkata kepada seorang yang lain, “Berapakah hutangmu pula?”</span>
</div>
<div class="p">
<span class="v LK16_7" data-id="LK16_7">‘Orang itu menjawab, “Seratus pikul gandum.”</span>
</div>
<div class="p">
<span class="v LK16_7" data-id="LK16_7">‘Pengurus itu berkata, “Inilah kira-kiramu. Tulislah lapan puluh.”</span>
</div>
<div class="p">
<span class="v-num v-8">8&nbsp;</span><span class="v LK16_8" data-id="LK16_8">‘Tuan itu memuji pengurus yang tidak jujur itu kerana perbuatannya yang cerdik. Orang duniawi lebih cerdik menguruskan pekerjaan mereka daripada orang yang hidup dalam nur.</span>
<span class="v-num v-9">9&nbsp;</span><span class="v LK16_9" data-id="LK16_9">Aku berkata kepadamu supaya menggunakan kekayaan dunia untuk mendapat sahabat bagi dirimu. Apabila kekayaanmu lenyap, kamu akan disambut ke tempat kediaman yang kekal.</span>
</div>
<div class="p">
<span class="v-num v-10">10&nbsp;</span><span class="v LK16_10" data-id="LK16_10">‘Orang yang setia dalam perkara yang kecil akan setia juga dalam perkara yang besar; dan orang yang tidak setia dalam perkara yang kecil tidak akan setia dalam perkara yang besar.</span>
<span class="v-num v-11">11&nbsp;</span><span class="v LK16_11" data-id="LK16_11">Oleh itu, jikalau kamu tidak setia dalam kekayaan dunia ini, siapakah yang akan mengamanahkan kekayaan yang sejati kepadamu?</span>
<span class="v-num v-12">12&nbsp;</span><span class="v LK16_12" data-id="LK16_12">Dan jikalau kamu tidak setia dengan milik orang lain, siapakah pula yang akan memberimu apa yang menjadi milik kamu sendiri?</span>
</div>
<div class="p">
<span class="v-num v-13">13&nbsp;</span><span class="v LK16_13" data-id="LK16_13">‘Tiada seorang hamba yang dapat menghambakan diri kepada dua orang tuan. Dia akan membenci seorang dan mengasihi seorang lagi ataupun dia akan taat kepada seorang dan menghina seorang lagi. Kamu tidak dapat bekerja untuk Allah dan untuk kekayaan.’</span>
</div>
<div class="p">
<span class="v-num v-14">14&nbsp;</span><span class="v LK16_14" data-id="LK16_14">Orang Farisi yang mendengar kata-kata Isa mengejek-Nya kerana mereka loba akan wang.</span>
<span class="v-num v-15">15&nbsp;</span><span class="v LK16_15" data-id="LK16_15">Isa berkata kepada mereka, ‘Kamulah orang yang berpura-pura bertakwa di hadapan khalayak ramai, tetapi Allah mengetahui isi hatimu. Apa yang dianggap berharga oleh manusia tidak ada nilainya di sisi Allah.</span>
</div>
<div class="s1">Beberapa ajaran Isa</div>
<div class="p">
<span class="v-num v-16">16&nbsp;</span><span class="v LK16_16" data-id="LK16_16">‘Sebenarnya, hukum Taurat dan kitab segala nabi berkuatkuasa sehingga zaman Yahya. Semenjak itu, perkhabaran baik tentang kerajaan Allah diberitakan, dan orang berasak-asak hendak memasukinya.</span>
<span class="v-num v-17">17&nbsp;</span><span class="v LK16_17" data-id="LK16_17">Tetapi lebih mudah lenyapnya langit dan bumi daripada hilangnya sepatah kata pun hukum Taurat.</span>
</div>
<div class="p">
<span class="v-num v-18">18&nbsp;</span><span class="v LK16_18" data-id="LK16_18">‘Sesiapa yang menceraikan isterinya dan berkahwin dengan perempuan lain, berzina. Begitu juga dengan lelaki yang berkahwin dengan seorang perempuan yang telah diceraikan oleh suaminya.</span>
</div>
<div class="s1">Orang kaya dan Lazarus</div>
<div class="p">
<span class="v-num v-19">19&nbsp;</span><span class="v LK16_19" data-id="LK16_19">‘Ada seorang kaya yang berpakaian mahal-mahal dan hidup dalam kemewahan setiap hari.</span>
<span class="v-num v-20">20&nbsp;</span><span class="v LK16_20" data-id="LK16_20">Ada pula seorang peminta sedekah bernama Lazarus yang penuh dengan pekung. Dia selalu dibawa ke muka pintu rumah orang kaya itu.</span>
<span class="v-num v-21">21&nbsp;</span><span class="v LK16_21" data-id="LK16_21">Dia ingin mendapat sisa-sisa makanan yang dibuang dari meja orang kaya itu. Anjing pula datang menjilat pekung-pekungnya.</span>
</div>
<div class="p">
<span class="v-num v-22">22&nbsp;</span><span class="v LK16_22" data-id="LK16_22">‘Peminta sedekah itu mati dan malaikat-malaikat membawanya ke sisi Ibrahim di syurga. Orang kaya itu pun mati lalu dikebumikan.</span>
<span class="v-num v-23">23&nbsp;</span><span class="v LK16_23" data-id="LK16_23">Dia menderita di alam maut. Apabila dia memandang ke atas, dia nampak Ibrahim jauh di sana dan Lazarus di sisinya.</span>
<span class="v-num v-24">24&nbsp;</span><span class="v LK16_24" data-id="LK16_24">Dia berseru, “Bapa Ibrahim, kasihanilah aku dan suruh Lazarus datang mencelupkan jarinya di dalam air untuk menyejukkan lidahku kerana aku sengsara di dalam nyala api ini.”</span>
</div>
<div class="p">
<span class="v-num v-25">25&nbsp;</span><span class="v LK16_25" data-id="LK16_25">‘Tetapi Ibrahim berkata, “Anakku, ingatlah bahawa engkau telah menikmati kesenangan pada masa hidupmu, tetapi Lazarus mengalami kesengsaraan. Sekarang Lazarus senang di sini tetapi engkau menderita.</span>
<span class="v-num v-26">26&nbsp;</span><span class="v LK16_26" data-id="LK16_26">Selain itu, terdapat satu jurang yang dalam di antara kami dengan kamu supaya orang yang hendak menyeberang dari sini kepada kamu tidak dapat berbuat demikian, dan orang dari sana tidak dapat menyeberang kepada kami.”</span>
</div>
<div class="p">
<span class="v-num v-27">27&nbsp;</span><span class="v LK16_27" data-id="LK16_27">‘Orang kaya itu berkata, “Jikalau begitu, aku memohon, ya bapa, suruh Lazarus ke rumah ayahku</span>
<span class="v-num v-28">28&nbsp;</span><span class="v LK16_28" data-id="LK16_28">kerana aku mempunyai lima adik-beradik lelaki. Biarlah Lazarus pergi memberikan amaran kepada mereka supaya mereka tidak datang ke tempat sengsara ini.”</span>
</div>
<div class="p">
<span class="v-num v-29">29&nbsp;</span><span class="v LK16_29" data-id="LK16_29">‘Ibrahim berkata, “Mereka ada kitab Musa dan nabi-nabi. Biarlah mereka mendengar pengajaran itu.”</span>
</div>
<div class="p">
<span class="v-num v-30">30&nbsp;</span><span class="v LK16_30" data-id="LK16_30">‘Orang kaya itu berkata, “Itu tidak cukup, Bapa Ibrahim. Jikalau seorang antara orang mati pergi kepada mereka, tentu mereka akan bertaubat daripada dosa-dosa mereka.”</span>
</div>
<div class="p">
<span class="v-num v-31">31&nbsp;</span><span class="v LK16_31" data-id="LK16_31">‘Tetapi Ibrahim berkata, “Jikalau mereka tidak mahu mendengar pengajaran kitab Musa dan nabi-nabi, mereka tidak akan percaya sekalipun seorang bangkit daripada kematian.” ’</span>
</div>

</div>
<div class="footer"><div class="nav">
<a class="prev" href="LK15.html">&lt;</a>
<a class="home" href="index.html">=</a>
<a class="next" href="LK17.html">&gt;</a>
</div></div>
</body>
</html>