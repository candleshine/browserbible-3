<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Timothy 1 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="T1.html">Kitab Suci Zabur Injil</a><a class="location" href="T1.html">1 Timothy 1</a><a class="prev" href="H23.html">&lt;</a>
<a class="home" href="index.html">=</a>
<a class="next" href="T12.html">&gt;</a>
</div></div>
<div class="section chapter T1 T11 uw_ms_kszi ms" dir="ltr" lang="ms" data-id="T11" data-nextid="T12" data-previd="H23">
<div class="mt">Timotius</div>
<div class="c">1</div>
<div class="p">
<span class="v-num v-1">1&nbsp;</span><span class="v T11_1" data-id="T11_1">Surat ini daripada Paulus, rasul Isa al-Masih, dengan perintah Allah Penyelamat kita dan Isa al-Masih, harapan kita,</span>
</div>
<div class="p">
<span class="v-num v-2">2&nbsp;</span><span class="v T11_2" data-id="T11_2">Kepada Timotius, anak sejatiku dalam iman:</span>
</div>
<div class="b">&nbsp;</div>
<div class="p">
<span class="v T11_2" data-id="T11_2">Semoga Allah Bapa dan Isa al-Masih Junjungan kita menganugerahimu kasih kurnia, belas kasihan dan kesejahteraan.</span>
</div>
<div class="s1">Peringatan terhadap guru sesat</div>
<div class="p">
<span class="v-num v-3">3&nbsp;</span><span class="v T11_3" data-id="T11_3">Sebagaimana telah kutegaskan kepadamu ketika aku bertolak ke Makedonia, supaya kamu tinggal di Efesus untuk memerintahkan beberapa orang berhenti daripada menyebarkan ajaran sesat,</span>
<span class="v-num v-4">4&nbsp;</span><span class="v T11_4" data-id="T11_4">mendengar cerita dongeng dan salasilah yang panjang. Semua itu hanya menimbulkan pertengkaran dan tidak membawa ke jalan Allah yang berasaskan iman.</span>
<span class="v-num v-5">5&nbsp;</span><span class="v T11_5" data-id="T11_5">Tujuan perintah ini ialah kasih yang datang daripada hati yang suci, hati nurani yang bersih dan iman yang ikhlas.</span>
<span class="v-num v-6">6&nbsp;</span><span class="v T11_6" data-id="T11_6">Sesetengah mereka telah menyimpang daripadanya dan berpaling kepada perbincangan yang sia-sia.</span>
<span class="v-num v-7">7&nbsp;</span><span class="v T11_7" data-id="T11_7">Mereka hendak menjadi guru Hukum, tetapi mereka tidak memahami apa yang mereka katakan dan hal-hal yang mereka tegaskan dengan begitu yakin.</span>
</div>
<div class="p">
<span class="v-num v-8">8&nbsp;</span><span class="v T11_8" data-id="T11_8">Tetapi kita tahu bahawa hukum adalah baik jika digunakan dengan betul.</span>
<span class="v-num v-9">9&nbsp;</span><span class="v T11_9" data-id="T11_9">Kita tahu bahawa hukum diadakan bukan untuk orang yang benar, tetapi untuk orang yang hidup berleluasa dan ingkar, untuk orang yang tidak taat akan Allah dan yang berbuat dosa, untuk orang yang tidak salih dan yang mengutamakan dunia, untuk pembunuh ibu bapa sendiri, serta untuk semua pembunuh.</span>
<span class="v-num v-10">10&nbsp;</span><span class="v T11_10" data-id="T11_10">Selain itu juga untuk penzina, untuk peliwat, untuk penculik, untuk pendusta, untuk saksi palsu, dan untuk orang yang melakukan apa sahaja yang bertentangan dengan ajaran benar yang</span>
<span class="v-num v-11">11&nbsp;</span><span class="v T11_11" data-id="T11_11">berasaskan Injil mulia Allah Yang Terpuji. Injil inilah yang diamanahkan kepadaku untuk disampaikan.</span>
</div>
<div class="s1">Kasih kurnia Allah terhadap Paulus</div>
<div class="p">
<span class="v-num v-12">12&nbsp;</span><span class="v T11_12" data-id="T11_12">Aku bersyukur kepada Isa al-Masih, Junjungan kita, yang telah menguatkanku, kerana Dia menganggapku setia, lalu memberiku tugas itu,</span>
<span class="v-num v-13">13&nbsp;</span><span class="v T11_13" data-id="T11_13">walaupun dahulu aku seorang yang kufur, menganiaya dan ganas. Namun, aku dikasihani-Nya kerana aku telah melakukan semuanya itu ketika aku jahil dan tidak beriman.</span>
<span class="v-num v-14">14&nbsp;</span><span class="v T11_14" data-id="T11_14">Tuhan kita melimpahkan kasih kurnia-Nya kepadaku, dengan iman dan kasih dalam Isa al-Masih.</span>
</div>
<div class="p">
<span class="v-num v-15">15&nbsp;</span><span class="v T11_15" data-id="T11_15">Pernyataan ini benar dan harus diterima sepenuhnya: Isa al-Masih datang ke dunia untuk menyelamatkan orang yang berdosa â€“ akulah orang yang paling berdosa.</span>
<span class="v-num v-16">16&nbsp;</span><span class="v T11_16" data-id="T11_16">Namun demikian, justeru itulah aku dikasihani, supaya Isa al-Masih dapat menunjukkan kesabaran-Nya yang tidak terhingga, sebagai contoh kepada orang yang akan beriman kepada-Nya untuk hidup kekal.</span>
<span class="v-num v-17">17&nbsp;</span><span class="v T11_17" data-id="T11_17">Penghormatan dan kemuliaan selama-lamanya kepada Raja yang kekal, yang baqa, yang tidak dapat dilihat, Allah Yang Maha Esa. Amin.</span>
</div>
<div class="p">
<span class="v-num v-18">18&nbsp;</span><span class="v T11_18" data-id="T11_18">Perintah ini kuamanahkan kepadamu, anakku Timotius, menurut apa yang telah dinubuatkan tentangmu, supaya dengan mematuhinya, kamu akan perjuangkan perjuangan mulia ini,</span>
<span class="v-num v-19">19&nbsp;</span><span class="v T11_19" data-id="T11_19">sambil berpegang kepada iman dan hati nurani yang bersih. Ada yang membelakanginya lalu memusnahkan iman mereka.</span>
<span class="v-num v-20">20&nbsp;</span><span class="v T11_20" data-id="T11_20">Antaranya ialah Himeneus dan Iskandar, yang kuserahkan kepada Iblis supaya mereka insaf daripada mengkufuri Allah.</span>
</div>

</div>
<div class="footer"><div class="nav">
<a class="prev" href="H23.html">&lt;</a>
<a class="home" href="index.html">=</a>
<a class="next" href="T12.html">&gt;</a>
</div></div>
</body>
</html>