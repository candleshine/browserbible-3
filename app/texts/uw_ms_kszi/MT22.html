<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 22 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 22</a><a class="prev" href="MT21.html">&lt;</a>
<a class="home" href="index.html">=</a>
<a class="next" href="MT23.html">&gt;</a>
</div></div>
<div class="section chapter MT MT22 uw_ms_kszi ms" dir="ltr" lang="ms" data-id="MT22" data-nextid="MT23" data-previd="MT21">
<div class="c">22</div>
<div class="s1">Ibarat tentang majlis perkahwinan</div>
<div class="p">
<span class="v-num v-1">1&nbsp;</span><span class="v MT22_1" data-id="MT22_1">Isa bercakap lagi kepada orang ramai melalui ibarat.</span>
<span class="v-num v-2">2&nbsp;</span><span class="v MT22_2" data-id="MT22_2">Dia berkata, ‘Kerajaan syurga seperti ibarat ini. Seorang raja mengadakan majlis perkahwinan untuk anak lelakinya.</span>
<span class="v-num v-3">3&nbsp;</span><span class="v MT22_3" data-id="MT22_3">Raja menitahkan hamba-hambanya menjemput orang ke majlis jamuan itu tetapi mereka enggan hadir.</span>
</div>
<div class="p">
<span class="v-num v-4">4&nbsp;</span><span class="v MT22_4" data-id="MT22_4">‘Kemudian raja itu menghantar lagi hamba-hambanya yang lain. Titah raja itu, “Katakan kepada mereka, lembu yang terbaik telah disembelih, semuanya sudah siap, datanglah ke majlis perkahwinan.”</span>
</div>
<div class="p">
<span class="v-num v-5">5&nbsp;</span><span class="v MT22_5" data-id="MT22_5">‘Tetapi orang yang diundang tidak ambil peduli, masing-masing sibuk dengan kerjanya. Ada yang ke ladang, ada yang ke kedai.</span>
<span class="v-num v-6">6&nbsp;</span><span class="v MT22_6" data-id="MT22_6">Manakala yang lain menangkap hamba-hamba itu lalu mendera dan membunuh mereka.</span>
<span class="v-num v-7">7&nbsp;</span><span class="v MT22_7" data-id="MT22_7">Raja pun teramat murka lalu menitahkan tenteranya menghapuskan semua pembunuh itu dan membakar kota mereka.</span>
</div>
<div class="p">
<span class="v-num v-8">8&nbsp;</span><span class="v MT22_8" data-id="MT22_8">‘Setelah itu raja memanggil hamba-hambanya dan berkata, “Majlis perkahwinan sudah siap tetapi orang yang diundang tidak layak menghadirinya.</span>
<span class="v-num v-9">9&nbsp;</span><span class="v MT22_9" data-id="MT22_9">Sekarang pergilah ke jalan raya dan jemput seramai mungkin orang yang kamu temui ke majlis perkahwinan ini.”</span>
<span class="v-num v-10">10&nbsp;</span><span class="v MT22_10" data-id="MT22_10">Hamba-hamba raja itu pun pergi ke jalan raya lalu mengumpulkan semua orang yang ditemui, tidak kira baik atau pun jahat, maka penuh sesaklah balai majlis jamuan itu dengan tetamu.</span>
</div>
<div class="p">
<span class="v-num v-11">11&nbsp;</span><span class="v MT22_11" data-id="MT22_11">‘Raja itu masuk melihat para tetamunya. Dilihatnya seorang yang tidak memakai pakaian untuk majlis perkahwinan.</span>
<span class="v-num v-12">12&nbsp;</span><span class="v MT22_12" data-id="MT22_12">Raja berkata kepadanya, “Bagaimana engkau dapat masuk ke sini dengan tidak memakai pakaian untuk majlis perkahwinan?” Orang itu terdiam.</span>
</div>
<div class="p">
<span class="v-num v-13">13&nbsp;</span><span class="v MT22_13" data-id="MT22_13">‘Raja itu pun berkata kepada hamba-hambanya, “Ikat kaki dan tangan orang ini, buangkan dia ke kegelapan di luar. Di sanalah akan terdapat ratapan dan kertakan gigi.”</span>
</div>
<div class="p">
<span class="v-num v-14">14&nbsp;</span><span class="v MT22_14" data-id="MT22_14">‘Ramai yang dipanggil, tetapi cuma sedikit yang dipilih.’</span>
</div>
<div class="s1">Membayar cukai kepada Kaisar</div>
<div class="p">
<span class="v-num v-15">15&nbsp;</span><span class="v MT22_15" data-id="MT22_15">Beberapa orang Farisi pergi dan berpakat bagaimana hendak memerangkap Isa dengan menyoal kata-kata yang digunakan-Nya.</span>
<span class="v-num v-16">16&nbsp;</span><span class="v MT22_16" data-id="MT22_16">Mereka menghantar para pengikut mereka dan sebilangan orang Herodes mendapatkan Isa dan berkata, ‘Tuan Guru, kami tahu Engkau ikhlas, dan terus-terang mengajarkan kehendak Allah berdasarkan yang benar kepada manusia. Engkau tidak takut kepada sesiapapun kerana Engkau tidak pilih kasih.</span>
<span class="v-num v-17">17&nbsp;</span><span class="v MT22_17" data-id="MT22_17">Jadi, katakanlah pendapat-Mu kepada kami. Haruskah kita membayar cukai kepada Kaisar atau tidak?’</span>
</div>
<div class="p">
<span class="v-num v-18">18&nbsp;</span><span class="v MT22_18" data-id="MT22_18">Isa mengetahui niat jahat mereka lalu berkata, ‘Hai munafik! Mengapa kamu cuba memerangkap-Ku?</span>
<span class="v-num v-19">19&nbsp;</span><span class="v MT22_19" data-id="MT22_19">Tunjukkan mata wang yang kamu gunakan untuk membayar cukai.’ Mereka memberikan mata wang itu kepada Isa.</span>
<span class="v-num v-20">20&nbsp;</span><span class="v MT22_20" data-id="MT22_20">Isa bertanya kepada mereka, ‘Gambar dan nama siapakah ini?’</span>
</div>
<div class="p">
<span class="v-num v-21">21&nbsp;</span><span class="v MT22_21" data-id="MT22_21">‘Kaisar,’ jawab mereka.</span>
</div>
<div class="p">
<span class="v MT22_21" data-id="MT22_21">Lalu Isa berkata kepada mereka, ‘Kalau begitu, berikan milik Kaisar kepada Kaisar, dan berikan milik Allah kepada Allah.’</span>
</div>
<div class="p">
<span class="v-num v-22">22&nbsp;</span><span class="v MT22_22" data-id="MT22_22">Mereka tercengang mendengar kata-kata Isa, lalu pergi dari situ.</span>
</div>
<div class="s1">Perkahwinan dan kebangkitan</div>
<div class="p">
<span class="v-num v-23">23&nbsp;</span><span class="v MT22_23" data-id="MT22_23">Pada hari itu juga, beberapa orang Saduki datang mendapatkan Isa. Menurut kepercayaan golongan ini, orang mati tidak akan bangkit semula.</span>
<span class="v-num v-24">24&nbsp;</span><span class="v MT22_24" data-id="MT22_24">Mereka berkata, ‘Tuan Guru, ajaran Musa begini: Jika seseorang lelaki meninggal dunia tanpa anak, maka saudara lelakinya harus berkahwin dengan balunya untuk mendapatkan zuriat.</span>
<span class="v-num v-25">25&nbsp;</span><span class="v MT22_25" data-id="MT22_25">Dahulu ada tujuh orang adik-beradik tinggal di sini. Yang sulung berkahwin, kemudian meninggal dunia tanpa anak. Jadi, saudara yang kedua pun berkahwin dengan balunya.</span>
<span class="v-num v-26">26&nbsp;</span><span class="v MT22_26" data-id="MT22_26">Saudara yang kedua itu pula meninggal dunia tanpa anak. Demikianlah terjadi seorang demi seorang hingga saudara yang ketujuh.</span>
<span class="v-num v-27">27&nbsp;</span><span class="v MT22_27" data-id="MT22_27">Akhirnya wanita itu meninggal dunia.</span>
<span class="v-num v-28">28&nbsp;</span><span class="v MT22_28" data-id="MT22_28">Pada hari kebangkitkan orang mati, isteri siapakah wanita itu? Ketujuh-tujuh saudara itu telah berkahwin dengannya.’</span>
</div>
<div class="p">
<span class="v-num v-29">29&nbsp;</span><span class="v MT22_29" data-id="MT22_29">Isa menjawab, ‘Tanggapanmu salah sama sekali. Kamu tidak memahami Kitab Suci dan kuasa Allah.</span>
<span class="v-num v-30">30&nbsp;</span><span class="v MT22_30" data-id="MT22_30">Apabila orang mati dibangkitkan semula, mereka akan menjadi seperti malaikat di syurga. Mereka tidak berkahwin.</span>
<span class="v-num v-31">31&nbsp;</span><span class="v MT22_31" data-id="MT22_31">Tentang soal orang mati dibangkitkan semula, tidakkah kamu baca firman Allah:</span>
<span class="v-num v-32">32&nbsp;</span><span class="v MT22_32" data-id="MT22_32">“Akulah Tuhan yang disembah oleh Ibrahim, Ishak dan Yakub.” Oleh itu, Dia Allah Tuhan orang hidup, bukan Allah Tuhan orang mati.’</span>
</div>
<div class="p">
<span class="v-num v-33">33&nbsp;</span><span class="v MT22_33" data-id="MT22_33">Orang ramai kagum mendengar ajaran Isa.</span>
</div>
<div class="s1">Perintah yang terutama</div>
<div class="p">
<span class="v-num v-34">34&nbsp;</span><span class="v MT22_34" data-id="MT22_34">Apabila orang Farisi mendengar betapa Isa menyebabkan orang Saduki terdiam, mereka pun datang berkumpul.</span>
<span class="v-num v-35">35&nbsp;</span><span class="v MT22_35" data-id="MT22_35">Seorang guru Taurat antara mereka cuba memerangkap Isa dengan suatu soalan:</span>
<span class="v-num v-36">36&nbsp;</span><span class="v MT22_36" data-id="MT22_36">‘Tuan Guru, perintah manakah yang terutama dalam Taurat?’</span>
</div>
<div class="p">
<span class="v-num v-37">37&nbsp;</span><span class="v MT22_37" data-id="MT22_37">Isa menjawab, ‘ “Kasihilah Allah, Tuhanmu dengan sepenuh hati, dengan sepenuh jiwa dan dengan sepenuh fikiranmu.”</span>
<span class="v-num v-38">38&nbsp;</span><span class="v MT22_38" data-id="MT22_38">Inilah perintah yang terutama dan terpenting.</span>
<span class="v-num v-39">39&nbsp;</span><span class="v MT22_39" data-id="MT22_39">Perintah kedua sama pentingnya: “Kasihilah sesama manusia sebagaimana kamu mengasihi dirimu sendiri.”</span>
<span class="v-num v-40">40&nbsp;</span><span class="v MT22_40" data-id="MT22_40">Seluruh Taurat Musa dan ajaran nabi-nabi berasaskan dua perintah ini.’</span>
</div>
<div class="p">
<span class="v-num v-41">41&nbsp;</span><span class="v MT22_41" data-id="MT22_41">Isa bertanya kepada orang Farisi yang berkumpul itu:</span>
<span class="v-num v-42">42&nbsp;</span><span class="v MT22_42" data-id="MT22_42">‘Apa pendapatmu tentang al-Masih? Anak siapakah Dia?’</span>
</div>
<div class="p">
<span class="v MT22_42" data-id="MT22_42">‘Anak Daud,’ jawab mereka.</span>
</div>
<div class="p">
<span class="v-num v-43">43&nbsp;</span><span class="v MT22_43" data-id="MT22_43">‘Kalau begitu, mengapakah Daud, ketika diilhami Roh Suci, menyebut-Nya “Junjungan”? Daud berkata,</span>
</div>
<div class="b">&nbsp;</div>
<div class="q1">
<span class="v-num v-44">44&nbsp;</span><span class="v MT22_44" data-id="MT22_44">“Tuhan telah berfirman kepada Junjunganku:</span>
</div>
<div class="q2">
<span class="v MT22_44" data-id="MT22_44">‘Duduklah di kanan-Ku,</span>
</div>
<div class="q1">
<span class="v MT22_44" data-id="MT22_44">sehingga Kujadikan musuh-Mu</span>
</div>
<div class="q2">
<span class="v MT22_44" data-id="MT22_44">alas kaki-Mu.’ ”</span>
</div>
<div class="b">&nbsp;</div>
<div class="p">
<span class="v-num v-45">45&nbsp;</span><span class="v MT22_45" data-id="MT22_45">‘Jika Daud menyebut Dia yang diutus oleh Allah itu “Junjungan,” bagaimana mungkin Dia itu anak Daud?’</span>
<span class="v-num v-46">46&nbsp;</span><span class="v MT22_46" data-id="MT22_46">Tidak seorang pun terjawab soalan Isa. Sejak hari itu, tiada siapa berani menanya Isa apa-apa.</span>
</div>

</div>
<div class="footer"><div class="nav">
<a class="prev" href="MT21.html">&lt;</a>
<a class="home" href="index.html">=</a>
<a class="next" href="MT23.html">&gt;</a>
</div></div>
</body>
</html>