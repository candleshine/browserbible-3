<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Thessalonians 3 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="H1.html">Kitab Suci Zabur Injil</a><a class="location" href="H1.html">1 Thessalonians 3</a><a class="prev" href="H12.html">&lt;</a>
<a class="home" href="index.html">=</a>
<a class="next" href="H14.html">&gt;</a>
</div></div>
<div class="section chapter H1 H13 uw_ms_kszi ms" dir="ltr" lang="ms" data-id="H13" data-nextid="H14" data-previd="H12">
<div class="c">3</div>
<div class="p">
<span class="v-num v-1">1&nbsp;</span><span class="v H13_1" data-id="H13_1">Apabila kami tidak tertahan lagi, kami membuat keputusan untuk tinggal seorang diri di Atena.</span>
<span class="v-num v-2">2&nbsp;</span><span class="v H13_2" data-id="H13_2">Sementara itu kami mengutus Timotius, saudara kami dan rakan sekerja Allah dalam Injil al-Masih, untuk menetapkan hatimu dan meneguhkan imanmu,</span>
<span class="v-num v-3">3&nbsp;</span><span class="v H13_3" data-id="H13_3">supaya tiada seorang pun daripadamu goyah pendirian akibat penganiayaan itu. Kamu tahu bahawa ini sudah ditentukan untuk kita.</span>
<span class="v-num v-4">4&nbsp;</span><span class="v H13_4" data-id="H13_4">Sewaktu kami bersamamu dulu, kami telah pun menyatakan bahawa kita akan dianiaya. Kini kamu telah melihat bahawa penganiayaan itu benar-benar berlaku.</span>
<span class="v-num v-5">5&nbsp;</span><span class="v H13_5" data-id="H13_5">Aku telah mengutus Timotius kepadamu kerana terlalu ingin mengetahui bagaimana keadaan imanmu. Aku bimbang kalau-kalau si penggoda telah menggodamu sehingga usaha kami sia-sia belaka.</span>
</div>
<div class="s1">Laporan Timotius</div>
<div class="p">
<span class="v-num v-6">6&nbsp;</span><span class="v H13_6" data-id="H13_6">Sekarang Timotius telah pulang membawa khabar baik tentang iman dan kasihmu. Dia memberitahu bahawa kamu sentiasa mengenang mesra terhadap kami serta ingin menemui kami sebagaimana kami ingin menemuimu.</span>
<span class="v-num v-7">7&nbsp;</span><span class="v H13_7" data-id="H13_7">Oleh itu, saudara-saudara, di tengah-tengah kesusahan dan kesengsaraan, hati kami terhibur oleh berita tentang imanmu.</span>
<span class="v-num v-8">8&nbsp;</span><span class="v H13_8" data-id="H13_8">Kerana kini kami benar-benar hidup, memandangkan kamu tetap berdiri teguh di dalam Junjungan.</span>
<span class="v-num v-9">9&nbsp;</span><span class="v H13_9" data-id="H13_9">Bagaimanakah kami harus bersyukur kepada Allah atas segala kegembiraan yang kami rasakan kerana kamu di hadapan Allah Tuhan kita?</span>
<span class="v-num v-10">10&nbsp;</span><span class="v H13_10" data-id="H13_10">Siang malam kami berdoa sepenuh hati semoga kami dapat menemuimu dan melengkapkan apa yang masih kurang dalam imanmu.</span>
</div>
<div class="p">
<span class="v-num v-11">11&nbsp;</span><span class="v H13_11" data-id="H13_11">Semoga Allah Bapa kita dan Isa, Junjungan kita melorongkan pertemuan kita.</span>
<span class="v-num v-12">12&nbsp;</span><span class="v H13_12" data-id="H13_12">Semoga Tuhan menjadikanmu semakin kasih-mengasihi dan semakin mengasihi sesama manusia sebagaimana kami mengasihimu.</span>
<span class="v-num v-13">13&nbsp;</span><span class="v H13_13" data-id="H13_13">Dengan demikian Tuhan akan memperteguhkan hatimu sehingga kamu menjadi suci, tiada cacat cela di hadapan Allah Bapa kita semasa Junjungan kita Isa datang dengan semua pengikutnya yang salih.</span>
</div>

</div>
<div class="footer"><div class="nav">
<a class="prev" href="H12.html">&lt;</a>
<a class="home" href="index.html">=</a>
<a class="next" href="H14.html">&gt;</a>
</div></div>
</body>
</html>