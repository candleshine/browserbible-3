<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Revelation 10 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Kitab Suci Zabur Injil</a><a class="location" href="RV.html">Revelation 10</a><a class="prev" href="RV9.html">&lt;</a>
<a class="home" href="index.html">=</a>
<a class="next" href="RV11.html">&gt;</a>
</div></div>
<div class="section chapter RV RV10 uw_ms_kszi ms" dir="ltr" lang="ms" data-id="RV10" data-nextid="RV11" data-previd="RV9">
<div class="c">10</div>
<div class="s1">Malaikat dan gulungan naskhah</div>
<div class="m">
<span class="v-num v-1">1&nbsp;</span><span class="v RV10_1" data-id="RV10_1">Setelah itu aku melihat satu lagi malaikat yang gagah perkasa turun dari syurga, tubuhnya diliputi awan dan kepalanya dilingkari pelangi. Wajahnya bersinar seperti matahari, dan kakinya seperti tiang api. </span>
<span class="v-num v-2">2&nbsp;</span><span class="v RV10_2" data-id="RV10_2">Tangannya memegang segulungan naskhah kecil yang terbuka. Kaki kanannya di laut, kaki kirinya di darat. </span>
<span class="v-num v-3">3&nbsp;</span><span class="v RV10_3" data-id="RV10_3">Dia berseru dengan suara seperti bunyi sekawan singa mengaum, disahut oleh tujuh guruh dengan gemuruh. </span>
<span class="v-num v-4">4&nbsp;</span><span class="v RV10_4" data-id="RV10_4">Sebaik-baik tujuh guruh itu berkata-kata, aku hendak mencatat kata-katanya. Tetapi kudengar suara dari syurga berkata kepadaku, ‘Materaikan segala yang dikatakan oleh tujuh guruh itu, jangan dituliskan.’</span>
</div>
<div class="p">
<span class="v-num v-5">5&nbsp;</span><span class="v RV10_5" data-id="RV10_5">Malaikat yang kulihat berdiri antara laut dengan darat itu mengangkat tangannya ke langit. </span>
<span class="v-num v-6">6&nbsp;</span><span class="v RV10_6" data-id="RV10_6">Dia bersumpah demi Dia yang hidup selama-lamanya, yang telah mencipta syurga dan segala isinya, bumi dan segala isinya serta laut dan segala isinya, bahawa segalanya tidak harus dilengah-lengahkan lagi. </span>
<span class="v-num v-7">7&nbsp;</span><span class="v RV10_7" data-id="RV10_7">Tetapi pada masa malaikat ketujuh hendak meniup sangkakalanya, rahsia Allah akan selesai, sebagaimana firman-Nya kepada hamba-Nya, para nabi.</span>
</div>
<div class="p">
<span class="v-num v-8">8&nbsp;</span><span class="v RV10_8" data-id="RV10_8">Kemudian suara yang kudengar dari syurga itu berkata lagi kepadaku, ‘Pergilah ambil naskhah kecil yang terbuka dari tangan malaikat yang berdiri di antara laut dengan darat itu.’</span>
</div>
<div class="p">
<span class="v-num v-9">9&nbsp;</span><span class="v RV10_9" data-id="RV10_9">Aku pun mendapatkan malaikat itu dan berkata, ‘Berilah aku naskhah kecil itu.’ Katanya kepadaku, ‘Ambil dan makanlah naskhah ini. Perutmu akan terasa pahit tetapi di mulutmu akan terasa semanis madu.’ </span>
<span class="v-num v-10">10&nbsp;</span><span class="v RV10_10" data-id="RV10_10">Lantas kuambil naskhah kecil itu dari tangannya lalu kumakan, maka di mulutku terasa semanis madu. </span>
</div>
<div class="p">
<span class="v RV10_10" data-id="RV10_10">Tetapi setelah habis kumakan, perutku terasa pahit. </span>
<span class="v-num v-11">11&nbsp;</span><span class="v RV10_11" data-id="RV10_11">Dia berkata kepadaku, ‘Kamu harus bernubuat lagi tentang pelbagai kaum, bangsa, bahasa dan raja.’</span>
</div>

</div>
<div class="footer"><div class="nav">
<a class="prev" href="RV9.html">&lt;</a>
<a class="home" href="index.html">=</a>
<a class="next" href="RV11.html">&gt;</a>
</div></div>
</body>
</html>