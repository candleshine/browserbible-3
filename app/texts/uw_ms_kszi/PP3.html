<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Philippians 3 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PP.html">Kitab Suci Zabur Injil</a><a class="location" href="PP.html">Philippians 3</a><a class="prev" href="PP2.html">&lt;</a>
<a class="home" href="index.html">=</a>
<a class="next" href="PP4.html">&gt;</a>
</div></div>
<div class="section chapter PP PP3 uw_ms_kszi ms" dir="ltr" lang="ms" data-id="PP3" data-nextid="PP4" data-previd="PP2">
<div class="c">3</div>
<div class="s1">Segalanya untuk al-Masih</div>
<div class="p">
<span class="v-num v-1">1&nbsp;</span><span class="v PP3_1" data-id="PP3_1">Akhir kata, saudara-saudaraku, bersukacitalah dalam Tuhan! Bagiku menuliskan perkara yang sama kepadamu tidaklah menjemukan, dan ini memastikan keselamatanmu.</span>
</div>
<div class="p">
<span class="v-num v-2">2&nbsp;</span><span class="v PP3_2" data-id="PP3_2">Awas orang yang bersikap seperti anjing, awas orang yang berbuat jahat, awas tukang sunat yang palsu.</span>
<span class="v-num v-3">3&nbsp;</span><span class="v PP3_3" data-id="PP3_3">Kerana kita ini orang bersunat, yang menyembah Allah dalam Roh, bermegah dalam Isa al-Masih, dan tidak mengharapkan hal lahiriah â€“</span>
<span class="v-num v-4">4&nbsp;</span><span class="v PP3_4" data-id="PP3_4">walaupun aku sendiri ada alasan untuk mengharapkan hal lahiriah.</span>
</div>
<div class="p">
<span class="v PP3_4" data-id="PP3_4">Jika sesiapa menyangka dia ada alasan untuk mengharapkan hal lahiriah, aku lebih lagi.</span>
<span class="v-num v-5">5&nbsp;</span><span class="v PP3_5" data-id="PP3_5">Aku disunatkan ketika berumur lapan hari, berbangsa Israel, daripada suku Benyamin, seorang Ibrani keturunan orang Ibrani; dalam hal Taurat aku orang Farisi;</span>
<span class="v-num v-6">6&nbsp;</span><span class="v PP3_6" data-id="PP3_6">dari segi kesungguhan, aku telah menganiaya jemaah; tentang kebenaran dalam mentaati Taurat, aku tiada cacat cela.</span>
</div>
<div class="p">
<span class="v-num v-7">7&nbsp;</span><span class="v PP3_7" data-id="PP3_7">Tetapi segala yang dahulu merupakan untung bagiku, sekarang kukira rugi kerana al-Masih.</span>
<span class="v-num v-8">8&nbsp;</span><span class="v PP3_8" data-id="PP3_8">Bahkan segala perkara kukira rugi berbanding keagungan mengenal Isa al-Masih, Junjungan kita Yang Esa. Oleh sebab Dialah aku telah kerugian segalanya, yang kukira sampah sarap belaka, supaya aku mendapat untung iaitu al-Masih,</span>
<span class="v-num v-9">9&nbsp;</span><span class="v PP3_9" data-id="PP3_9">dan didapati di dalam-Nya, bukan dengan kebenaran sendiri yang datang dari Taurat, melainkan yang datang melalui iman kepada al-Masih, kebenaran daripada Allah melalui iman.</span>
<span class="v-num v-10">10&nbsp;</span><span class="v PP3_10" data-id="PP3_10">Aku hendak mengenal-Nya dan kuasa kebangkitan-Nya, dan turut merasai penderitaan-Nya, serta menjadi seperti Dia dalam kematian-Nya,</span>
<span class="v-num v-11">11&nbsp;</span><span class="v PP3_11" data-id="PP3_11">supaya pada akhirnya aku dapat mencapai kebangkitan daripada kematian.</span>
</div>
<div class="s1">Terus berusaha ke arah matlamat</div>
<div class="p">
<span class="v-num v-12">12&nbsp;</span><span class="v PP3_12" data-id="PP3_12">Bukanlah aku telah mencapainya, atau telah disempurnakan, tetapi aku terus berusaha, semoga aku dapat mengambil sesuatu yang kerananya aku telah diambil oleh Isa al-Masih.</span>
<span class="v-num v-13">13&nbsp;</span><span class="v PP3_13" data-id="PP3_13">Saudara-saudara, aku tidak menganggap diriku telah dapat mengambilnya, tetapi satu perkara kulakukan: Melupakan segala yang di belakang dan cuba mendapatkan segala yang di hadapan,</span>
<span class="v-num v-14">14&nbsp;</span><span class="v PP3_14" data-id="PP3_14">aku terus berusaha ke arah matlamat mendapatkan ganjaran, iaitu panggilan Allah ke syurga dalam Isa al-Masih.</span>
</div>
<div class="p">
<span class="v-num v-15">15&nbsp;</span><span class="v PP3_15" data-id="PP3_15">Oleh itu semua yang matang antara kita hendaklah berfikiran sedemikian, dan jika berbeza fikiranmu dalam apapun, Allah akan menyatakan hal itu juga kepadamu.</span>
<span class="v-num v-16">16&nbsp;</span><span class="v PP3_16" data-id="PP3_16">Tetapi setakat yang telah kita capai, marilah kita menempuhnya demikian juga.</span>
</div>
<div class="p">
<span class="v-num v-17">17&nbsp;</span><span class="v PP3_17" data-id="PP3_17">Saudara-saudara, bersatulah menurut teladanku, dan perhatikan mereka yang hidup selaras dengan teladan yang kami berikan.</span>
<span class="v-num v-18">18&nbsp;</span><span class="v PP3_18" data-id="PP3_18">Kerana, seperti yang sudah sering kukatakan kepadamu, dan sekarang kukatakan lagi dengan tangisku, ramai orang hidup sebagai seteru kepada salib al-Masih.</span>
<span class="v-num v-19">19&nbsp;</span><span class="v PP3_19" data-id="PP3_19">Kesudahan mereka adalah kebinasaan, tuhan mereka adalah perut mereka, kemuliaan mereka adalah dalam keaiban mereka. Mereka menumpukan perhatian kepada perkara dunia.</span>
<span class="v-num v-20">20&nbsp;</span><span class="v PP3_20" data-id="PP3_20">Tetapi kewargaan kita adalah di syurga, dari situ kita menanti-nantikan Penyelamat, Junjungan Isa al-Masih.</span>
<span class="v-num v-21">21&nbsp;</span><span class="v PP3_21" data-id="PP3_21">Dia akan mengubah tubuh kita yang hina ini supaya serupa dengan tubuh-Nya yang mulia, melalui kuasa-Nya yang dapat menaklukkan segalanya kepada diri-Nya.</span>
</div>

</div>
<div class="footer"><div class="nav">
<a class="prev" href="PP2.html">&lt;</a>
<a class="home" href="index.html">=</a>
<a class="next" href="PP4.html">&gt;</a>
</div></div>
</body>
</html>