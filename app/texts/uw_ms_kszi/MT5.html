<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 5 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 5</a><a class="prev" href="MT4.html">&lt;</a>
<a class="home" href="index.html">=</a>
<a class="next" href="MT6.html">&gt;</a>
</div></div>
<div class="section chapter MT MT5 uw_ms_kszi ms" dir="ltr" lang="ms" data-id="MT5" data-nextid="MT6" data-previd="MT4">
<div class="c">5</div>
<div class="s1">Yang diberkati</div>
<div class="p">
<span class="v-num v-1">1&nbsp;</span><span class="v MT5_1" data-id="MT5_1">Ketika Isa melihat orang ramai itu, Dia pun mendaki ke atas sebuah bukit lalu duduk. Kemudian datanglah para pengikut-Nya kepada-Nya.</span>
<span class="v-num v-2">2&nbsp;</span><span class="v MT5_2" data-id="MT5_2">Dia pun mula mengajar mereka:</span>
</div>
<div class="b">&nbsp;</div>
<div class="q1">
<span class="v-num v-3">3&nbsp;</span><span class="v MT5_3" data-id="MT5_3">‘Diberkatilah mereka yang terasa kelemahan rohani,</span>
</div>
<div class="q2">
<span class="v MT5_3" data-id="MT5_3">kerana kerajaan syurga untuk mereka.</span>
</div>
<div class="q1">
<span class="v-num v-4">4&nbsp;</span><span class="v MT5_4" data-id="MT5_4">Diberkatilah mereka yang bersedih,</span>
</div>
<div class="q2">
<span class="v MT5_4" data-id="MT5_4">kerana mereka akan terhibur.</span>
</div>
<div class="p">
<span class="v-num v-5">5&nbsp;</span><span class="v MT5_5" data-id="MT5_5">Diberkatilah mereka yang lemah lembut,</span>
</div>
<div class="q2">
<span class="v MT5_5" data-id="MT5_5">kerana mereka akan mewarisi bumi ini.</span>
</div>
<div class="q1">
<span class="v-num v-6">6&nbsp;</span><span class="v MT5_6" data-id="MT5_6">Diberkatilah mereka yang</span>
</div>
<div class="q2">
<span class="v MT5_6" data-id="MT5_6">dahagakan kebenaran,</span>
</div>
<div class="q2">
<span class="v MT5_6" data-id="MT5_6">kerana mereka akan dipuaskan.</span>
</div>
<div class="q1">
<span class="v-num v-7">7&nbsp;</span><span class="v MT5_7" data-id="MT5_7">Diberkatilah mereka yang berpengasihan,</span>
</div>
<div class="q2">
<span class="v MT5_7" data-id="MT5_7">kerana mereka akan dikasihani juga.</span>
</div>
<div class="q1">
<span class="v-num v-8">8&nbsp;</span><span class="v MT5_8" data-id="MT5_8">Diberkatilah mereka yang suci hati,</span>
</div>
<div class="q2">
<span class="v MT5_8" data-id="MT5_8">kerana mereka akan melihat Allah.</span>
</div>
<div class="q1">
<span class="v-num v-9">9&nbsp;</span><span class="v MT5_9" data-id="MT5_9">Diberkatilah mereka yang</span>
</div>
<div class="q2">
<span class="v MT5_9" data-id="MT5_9">mendamaikan manusia,</span>
</div>
<div class="q2">
<span class="v MT5_9" data-id="MT5_9">kerana mereka akan dipanggil</span>
</div>
<div class="q2">
<span class="v MT5_9" data-id="MT5_9">anak-anak Allah.’</span>
</div>
<div class="q1">
<span class="v-num v-10">10&nbsp;</span><span class="v MT5_10" data-id="MT5_10">Diberkatilah mereka yang dianiaya</span>
</div>
<div class="q2">
<span class="v MT5_10" data-id="MT5_10">kerana menegakkan kebenaran,</span>
</div>
<div class="q2">
<span class="v MT5_10" data-id="MT5_10">kerana kerajaan syurga untuk mereka.</span>
</div>
<div class="b">&nbsp;</div>
<div class="p">
<span class="v-num v-11">11&nbsp;</span><span class="v MT5_11" data-id="MT5_11">‘Diberkatilah kamu apabila orang menghina, menganiaya dan memfitnahmu kerana mengikut-Ku.</span>
<span class="v-num v-12">12&nbsp;</span><span class="v MT5_12" data-id="MT5_12">Bersukacita dan bergembiralah, kerana ganjaran besar telah disediakan untukmu di syurga. Begitu jugalah para nabi zaman dahulu dianiaya.</span>
</div>
<div class="s1">Garam dan cahaya</div>
<div class="p">
<span class="v-num v-13">13&nbsp;</span><span class="v MT5_13" data-id="MT5_13">‘Kamu ialah garam bumi ini. Jika garam menjadi tawar, tidak mungkinlah masin semula. Tidaklah berguna lagi, hanya layak dibuang dan dipijak orang.</span>
</div>
<div class="p">
<span class="v-num v-14">14&nbsp;</span><span class="v MT5_14" data-id="MT5_14">‘Kamu ialah cahaya dunia ini. Kota di atas bukit tidak mungkin tersembunyi.</span>
<span class="v-num v-15">15&nbsp;</span><span class="v MT5_15" data-id="MT5_15">Tiada siapa memasang pelita lalu menyorokkannya di bawah bekas; tentu dia meletakkannya di atas kaki pelita untuk menerangi seisi rumah.</span>
<span class="v-num v-16">16&nbsp;</span><span class="v MT5_16" data-id="MT5_16">Biarlah cahayamu juga bersinar di hadapan orang ramai, supaya mereka melihat perbuatanmu yang baik lalu memuji Bapamu yang di syurga.</span>
</div>
<div class="s1">Isa dan hukum Taurat</div>
<div class="p">
<span class="v-num v-17">17&nbsp;</span><span class="v MT5_17" data-id="MT5_17">‘Jangan sangka Aku datang untuk menghapuskan Taurat dan ajaran nabi-nabi. Aku datang bukan untuk menghapuskan tetapi untuk menunaikan segala-galanya.</span>
<span class="v-num v-18">18&nbsp;</span><span class="v MT5_18" data-id="MT5_18">Ingatlah: Selagi ada langit dan bumi, satu titik atau huruf yang terkecil pun tidak akan hapus daripada Taurat sebelum semuanya ternyata berlaku.</span>
<span class="v-num v-19">19&nbsp;</span><span class="v MT5_19" data-id="MT5_19">Dengan demikian, jika seseorang melanggar hukum yang terkecil pun dan mengajar orang lain melanggarnya, dia akan tergolong antara mereka yang paling rendah dalam kerajaan syurga. Sebaliknya, jika seseorang mematuhi Taurat dan mengajar orang lain turut patuh, dia akan menjadi orang yang mulia dalam kerajaan syurga.</span>
<span class="v-num v-20">20&nbsp;</span><span class="v MT5_20" data-id="MT5_20">Oleh itu ingatlah: Untuk memasuki kerajaan syurga, kamu mestilah melaksanakan kehendak Allah lebih daripada guru Taurat dan orang Farisi.</span>
</div>
<div class="p">
<span class="v-num v-21">21&nbsp;</span><span class="v MT5_21" data-id="MT5_21">‘Kamu telah mendengar ajaran daripada nenek moyang kita: “Jangan membunuh. Sesiapa yang membunuh orang akan dihakimi.”</span>
<span class="v-num v-22">22&nbsp;</span><span class="v MT5_22" data-id="MT5_22">Tetapi sekarang Aku berkata kepadamu: Sesiapa yang marah terhadap saudaranya akan dihakimi. Sesiapa yang mencaci saudaranya akan dibawa ke hadapan Majlis Agama. Dan sesiapa yang memanggil saudaranya “bodoh” akan dihumbankan ke dalam api neraka.</span>
</div>
<div class="p">
<span class="v-num v-23">23&nbsp;</span><span class="v MT5_23" data-id="MT5_23">‘Oleh itu, jika kamu sedang meletakkan persembahan kepada Allah di atas mazbah lalu teringat bahawa saudaramu bersanggit hati denganmu,</span>
<span class="v-num v-24">24&nbsp;</span><span class="v MT5_24" data-id="MT5_24">tinggalkanlah persembahanmu, berdamai dahulu dengan saudaramu, kemudian barulah buat persembahanmu.</span>
</div>
<div class="p">
<span class="v-num v-25">25&nbsp;</span><span class="v MT5_25" data-id="MT5_25">‘Berdamailah dengan orang yang hendak mendakwamu di mahkamah sewaktu kamu masih dalam perjalanan ke situ. Jika tidak, dia akan menyerahkanmu kepada hakim, kemudian hakim menyerahkanmu kepada pegawai berkenaan, yang akan memenjarakanmu.</span>
<span class="v-num v-26">26&nbsp;</span><span class="v MT5_26" data-id="MT5_26">Sudah pasti kamu akan meringkuk di dalam penjara hingga kamu menjelaskan semua bayaran.</span>
</div>
<div class="s1">Berzina</div>
<div class="p">
<span class="v-num v-27">27&nbsp;</span><span class="v MT5_27" data-id="MT5_27">‘Kamu telah mendengar ajaran ini: “Jangan berzina.”</span>
<span class="v-num v-28">28&nbsp;</span><span class="v MT5_28" data-id="MT5_28">Tetapi sekarang Aku berkata kepadamu: Sesiapa yang memandang seorang wanita dengan berahi, telah berzina dengannya dalam hati.</span>
<span class="v-num v-29">29&nbsp;</span><span class="v MT5_29" data-id="MT5_29">Jika mata kananmu menyebabkan kamu berdosa, cungkil dan buangkan mata itu. Lebih baik kamu kehilangan satu bahagian tubuhmu daripada seluruh tubuhmu terhumban ke dalam neraka.</span>
<span class="v-num v-30">30&nbsp;</span><span class="v MT5_30" data-id="MT5_30">Jika tangan kananmu menyebabkan kamu berdosa, potong dan buangkan tangan itu. Lebih baik kamu kehilangan sebelah tanganmu daripada seluruh tubuhmu masuk ke dalam neraka.</span>
</div>
<div class="s1">Perceraian</div>
<div class="p">
<span class="v-num v-31">31&nbsp;</span><span class="v MT5_31" data-id="MT5_31">‘Ada ajaran demikian: “Sesiapa menceraikan isterinya hendaklah memberinya surat cerai.”</span>
<span class="v-num v-32">32&nbsp;</span><span class="v MT5_32" data-id="MT5_32">Tetapi sekarang Aku berkata kepadamu: Sesiapa menceraikan isterinya kecuali kerana zina, orang itu menyebabkan wanita tersebut berzina jika berkahwin lagi; dan sesiapa yang berkahwin dengan wanita yang diceraikan itu berzina juga.</span>
</div>
<div class="s1">Membuat sumpah</div>
<div class="p">
<span class="v-num v-33">33&nbsp;</span><span class="v MT5_33" data-id="MT5_33">‘Kamu telah mendengar ajaran kepada nenek moyang kita: “Jangan melanggar sumpah. Tunaikan sumpahmu kepada Tuhan.”</span>
<span class="v-num v-34">34&nbsp;</span><span class="v MT5_34" data-id="MT5_34">Tetapi sekarang Aku berkata kepadamu: Janganlah bersumpah demi langit, kerana langit itu takhta Allah.</span>
<span class="v-num v-35">35&nbsp;</span><span class="v MT5_35" data-id="MT5_35">Jangan bersumpah demi bumi, kerana bumi ini alas kaki-Nya. Atau demi Baitulmaqdis, kerana itu kota Raja Agung iaitu Allah.</span>
<span class="v-num v-36">36&nbsp;</span><span class="v MT5_36" data-id="MT5_36">Demi kepalamu pun jangan, kerana kamu tidak berkuasa memutihkan atau menghitamkan rambutmu walau sehelai.</span>
<span class="v-num v-37">37&nbsp;</span><span class="v MT5_37" data-id="MT5_37">Katakan saja “Ya” atau “Tidak” dan kotakan kata itu. Yang lebih daripada itu datang daripada si durjana.</span>
</div>
<div class="s1">Mata diganti mata</div>
<div class="p">
<span class="v-num v-38">38&nbsp;</span><span class="v MT5_38" data-id="MT5_38">‘Kamu telah mendengar ajaran begini: “Mata diganti dengan mata, gigi diganti dengan gigi.”</span>
<span class="v-num v-39">39&nbsp;</span><span class="v MT5_39" data-id="MT5_39">Tetapi sekarang Aku berkata kepadamu: Janganlah membalas dendam terhadap orang yang berbuat jahat kepadamu. Malah jika seseorang menampar pipi kananmu, palinglah pipi kirimu juga terhadapnya.</span>
<span class="v-num v-40">40&nbsp;</span><span class="v MT5_40" data-id="MT5_40">Jika seseorang hendak mendakwamu untuk mendapatkan bajumu, berikanlah jubahmu juga.</span>
<span class="v-num v-41">41&nbsp;</span><span class="v MT5_41" data-id="MT5_41">Jika sesiapa memaksamu berjalan sebatu dengannya, pergilah dua batu bersamanya.</span>
<span class="v-num v-42">42&nbsp;</span><span class="v MT5_42" data-id="MT5_42">Jika seseorang meminta sesuatu daripadamu, berikanlah. Jika seseorang hendak meminjam sesuatu daripadamu, usahlah berpaling daripadanya.</span>
</div>
<div class="s1">Mengasihi musuhmu</div>
<div class="p">
<span class="v-num v-43">43&nbsp;</span><span class="v MT5_43" data-id="MT5_43">‘Kamu telah mendengar ajaran berikut: “Kasihilah sahabatmu dan bencilah musuhmu.”</span>
<span class="v-num v-44">44&nbsp;</span><span class="v MT5_44" data-id="MT5_44">Tetapi sekarang Aku berkata kepadamu: Kasihilah musuhmu dan doakan orang yang menganiayamu.</span>
<span class="v-num v-45">45&nbsp;</span><span class="v MT5_45" data-id="MT5_45">Dengan demikian kamu menjadi anak-anak Bapamu yang di syurga; kerana Allah menerbitkan matahari yang dicipta-Nya untuk orang yang benar dan orang yang mungkar. Dia menurunkan hujan untuk orang yang taat mahupun yang ingkar akan kehendak-Nya.</span>
<span class="v-num v-46">46&nbsp;</span><span class="v MT5_46" data-id="MT5_46">Jika kamu hanya mengasihi orang yang mengasihimu, layakkah kamu mendapat ganjaran daripada Allah? Bukankah pemungut cukai pun berbuat demikian?</span>
<span class="v-num v-47">47&nbsp;</span><span class="v MT5_47" data-id="MT5_47">Jika kamu hanya beramah mesra dengan saudara-saudara selingkungan, apakah kelebihanmu daripada orang lain? Orang yang tidak mengenal Allah pun melakukannya.</span>
<span class="v-num v-48">48&nbsp;</span><span class="v MT5_48" data-id="MT5_48">Hendaklah engkau sempurna seperti Bapamu di syurga.</span>
</div>

</div>
<div class="footer"><div class="nav">
<a class="prev" href="MT4.html">&lt;</a>
<a class="home" href="index.html">=</a>
<a class="next" href="MT6.html">&gt;</a>
</div></div>
</body>
</html>