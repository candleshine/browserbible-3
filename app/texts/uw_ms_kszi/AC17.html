<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Acts 17 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Kitab Suci Zabur Injil</a><a class="location" href="AC.html">Acts 17</a><a class="prev" href="AC16.html">&lt;</a>
<a class="home" href="index.html">=</a>
<a class="next" href="AC18.html">&gt;</a>
</div></div>
<div class="section chapter AC AC17 uw_ms_kszi ms" dir="ltr" lang="ms" data-id="AC17" data-nextid="AC18" data-previd="AC16">
<div class="c">17</div>
<div class="s1">Paulus di Tesalonika </div>
<div class="m">
<span class="v-num v-1">1&nbsp;</span><span class="v AC17_1" data-id="AC17_1">Paulus dan Silas melalui Amfipolis dan Apolonia lalu sampai di Tesalonika. Di situ ada saumaah. </span>
<span class="v-num v-2">2&nbsp;</span><span class="v AC17_2" data-id="AC17_2">Seperti biasa, Paulus masuk dan berbincang dengan orang di situ tiga hari Sabat berturut-turut tentang ayat-ayat Kitab Suci. </span>
<span class="v-num v-3">3&nbsp;</span><span class="v AC17_3" data-id="AC17_3">Dia menyatakan dan menunjukkan bahawa al-Masih mengalami kematian dan kemudian bangkit daripada kematian; juga katanya, ‘Isa yang kusebutkan kepadamu inilah al-Masih.’ </span>
<span class="v-num v-4">4&nbsp;</span><span class="v AC17_4" data-id="AC17_4">Beberapa orang di situ percaya lalu bersahabat dengan Paulus dan Silas; antara mereka terdapat sebilangan besar orang Yunani yang taat akan Allah serta cukup ramai wanita yang terkemuka.</span>
</div>
<div class="p">
<span class="v-num v-5">5&nbsp;</span><span class="v AC17_5" data-id="AC17_5">Tetapi orang Yahudi berasa dengki lalu mengumpulkan orang jahat dan memulakan huru-hara di kota itu; mereka menyerang rumah Yason untuk membawa keluar rasul-rasul itu menghadap orang ramai. </span>
<span class="v-num v-6">6&nbsp;</span><span class="v AC17_6" data-id="AC17_6">Apabila mereka tidak menemui Paulus dan Silas, mereka menyeret Yason dan beberapa orang lagi pengikut Isa ke hadapan pegawai-pegawai yang berkuasa sambil berseru, ‘Orang ini telah menimbulkan kekacauan di merata-rata dan sekarang mereka datang pula ke sini </span>
<span class="v-num v-7">7&nbsp;</span><span class="v AC17_7" data-id="AC17_7">lalu dialu-alukan oleh Yason ke rumahnya. Mereka ini melanggar undang-undang Kaisar Rom dengan mengatakan ada orang lain yang menjadi raja, bernama Isa.’ </span>
<span class="v-num v-8">8&nbsp;</span><span class="v AC17_8" data-id="AC17_8">Apabila orang ramai dan pegawai kerajaan mendengar kata-kata itu, mereka pun gempar. </span>
<span class="v-num v-9">9&nbsp;</span><span class="v AC17_9" data-id="AC17_9">Mereka menerima ikat jamin untuk Yason dan yang lain lalu membenarkan mereka pergi.</span>
</div>
<div class="s1">Di Beria</div>
<div class="p">
<span class="v-num v-10">10&nbsp;</span><span class="v AC17_10" data-id="AC17_10">Para pengikut Isa itu segera menyuruh Paulus dan Silas bertolak ke Beria pada waktu malam. Setelah sampai di sana, mereka masuk ke saumaah. </span>
<span class="v-num v-11">11&nbsp;</span><span class="v AC17_11" data-id="AC17_11">Orang Yahudi di situ lebih mulia rohaninya daripada yang di Tesalonika kerana mereka menerima firman Allah dengan amat sukacita dan menyelidik Kitab Suci untuk memastikan setiap kebenaran yang dikatakan Paulus. </span>
<span class="v-num v-12">12&nbsp;</span><span class="v AC17_12" data-id="AC17_12">Oleh yang demikian ramailah di antara mereka yang percaya, baik wanita-wanita Yunani yang berkedudukan tinggi mahupun kaum lelaki.</span>
</div>
<div class="p">
<span class="v-num v-13">13&nbsp;</span><span class="v AC17_13" data-id="AC17_13">Akan tetapi apabila orang Yahudi di Tesalonika mendapat tahu bahawa Paulus menyebarkan firman Allah di Beria juga, mereka pergi menghasut dan mengapi-apikan orang di situ supaya merusuh. </span>
<span class="v-num v-14">14&nbsp;</span><span class="v AC17_14" data-id="AC17_14">Para pengikut Isa di Beria segera menyuruh hantar Paulus ke pantai manakala Silas dan Timotius masih di Beria. </span>
<span class="v-num v-15">15&nbsp;</span><span class="v AC17_15" data-id="AC17_15">Orang yang menghantar Paulus itu membawanya hingga ke Atena; setelah menerima pesan Paulus menyuruh Silas dan Timotius segera menyertainya, orang itu pun pulang ke Beria.</span>
</div>
<div class="s1">Di Atena</div>
<div class="p">
<span class="v-num v-16">16&nbsp;</span><span class="v AC17_16" data-id="AC17_16">Sementara Paulus menantikan kedua-duanya di Atena, dia berasa amat sedih melihat kota itu penuh dengan berhala. </span>
<span class="v-num v-17">17&nbsp;</span><span class="v AC17_17" data-id="AC17_17">Oleh itu, dia berhujah di saumaah dengan orang Yahudi dan orang Yunani yang taat akan Allah; dan di medan kota juga dia berbincang dengan siapa sahaja yang ditemuinya. </span>
<span class="v-num v-18">18&nbsp;</span><span class="v AC17_18" data-id="AC17_18">Beberapa orang yang berpegang kepada ajaran Epikuros dan Stoa berhujah dengannya. Ada yang berkata, ‘Apa yang dibebelkannya itu?’ Yang lain berkata, ‘Nampaknya orang ini menyebarkan berita tentang dewa-dewa orang bangsa asing.’ Demikianlah kata mereka kerana Paulus menyebarkan berita baik tentang Isa dan kebangkitan daripada kematian. </span>
<span class="v-num v-19">19&nbsp;</span><span class="v AC17_19" data-id="AC17_19">Mereka membawanya ke Areopagus sambil berkata, ‘Bolehkah kami mengetahui apakah ajaran baru yang kamu katakan ini? </span>
<span class="v-num v-20">20&nbsp;</span><span class="v AC17_20" data-id="AC17_20">Kamu menyampaikan ke telinga kami perkara-perkara yang aneh; oleh itu kami hendak mengetahui ertinya segala perkara ini.’ </span>
<span class="v-num v-21">21&nbsp;</span><span class="v AC17_21" data-id="AC17_21">(Semua orang Atena dan orang asing di situ asyik sekali membincangkan atau mendengar tentang perkara-perkara terbaru).</span>
</div>
<div class="p">
<span class="v-num v-22">22&nbsp;</span><span class="v AC17_22" data-id="AC17_22">Paulus berdiri di tengah Areopagus itu lalu berkata, ‘Saudara-saudara orang Atena, aku lihat dalam semua hal saudara-saudara sentiasa ingat menyembah tuhan. </span>
<span class="v-num v-23">23&nbsp;</span><span class="v AC17_23" data-id="AC17_23">Sedang aku berjalan-jalan sambil memerhatikan apa yang saudara-saudara sembah, di suatu tempat aku dapati suatu tempat korban yang ditulis begini: “Kepada Tuhan yang tidak diketahui.” Tuhan yang saudara-saudara sembah tanpa mengetahui-Nya itulah yang hendak aku nyatakan kepada saudara-saudara.</span>
</div>
<div class="p">
<span class="v-num v-24">24&nbsp;</span><span class="v AC17_24" data-id="AC17_24">‘Allah yang menjadikan dunia dengan segala isinya serta memerintah langit dan bumi tidak tinggal di tempat sembahyang buatan manusia, </span>
<span class="v-num v-25">25&nbsp;</span><span class="v AC17_25" data-id="AC17_25">dan tidak dilayani oleh manusia kerana Dia tidak kekurangan apa-apa. Malah Dialah yang memberi manusia hidup dan nafas serta segala-galanya. </span>
<span class="v-num v-26">26&nbsp;</span><span class="v AC17_26" data-id="AC17_26">Daripada seorang manusia Dia menjadikan semua bangsa manusia yang menduduki seluruh muka bumi; Dia juga menetapkan masa dan tempat mereka hidup. </span>
<span class="v-num v-27">27&nbsp;</span><span class="v AC17_27" data-id="AC17_27">Masing-masing diharap mencari Tuhan, mudah-mudahan mereka menemui-Nya. Dia tidaklah jauh daripada kita. </span>
<span class="v-num v-28">28&nbsp;</span><span class="v AC17_28" data-id="AC17_28">“Kerana-Nya kita bergerak serta ada di dunia ini.” Sebagaimana kata penyair bangsamu, “Kita adalah anak-Nya.”</span>
</div>
<div class="p">
<span class="v-num v-29">29&nbsp;</span><span class="v AC17_29" data-id="AC17_29">‘Oleh sebab kita anak-Nya, tidak patut kita sangka Dia serupa dengan emas, perak atau batu yang diukir dengan kepandaian dan akal manusia. </span>
<span class="v-num v-30">30&nbsp;</span><span class="v AC17_30" data-id="AC17_30">Allah membiarkan manusia melalui zaman kejahilan itu; tetapi sekarang Dia menyuruh manusia di seluruh dunia ini bertaubat; </span>
<span class="v-num v-31">31&nbsp;</span><span class="v AC17_31" data-id="AC17_31">kerana Dia telah menetapkan bahawa pada suatu hari seisi dunia ini akan dihakimkan dengan adil oleh seorang yang ditentukan-Nya. Allah bersaksi akan hal ini kepada semua manusia dengan membangkitkan-Nya daripada kematian.’</span>
</div>
<div class="p">
<span class="v-num v-32">32&nbsp;</span><span class="v AC17_32" data-id="AC17_32">Apabila mendengar ‘membangkitkan-Nya daripada kematian’, ada yang mengejek-ejek; tetapi ada yang berkata, ‘Kami mahu mendengar lagi kamu bercakap tentang perkara itu.’ </span>
<span class="v-num v-33">33&nbsp;</span><span class="v AC17_33" data-id="AC17_33">Selepas itu Paulus keluar daripada perhimpunan itu. </span>
<span class="v-num v-34">34&nbsp;</span><span class="v AC17_34" data-id="AC17_34">Namun, ada beberapa orang yang menjadi pengikut Paulus dan percaya akan kata-katanya; di antaranya ialah Dionisius anggota Areopagus, dan seorang wanita bernama Damaris, serta beberapa orang lagi.</span>
</div>

</div>
<div class="footer"><div class="nav">
<a class="prev" href="AC16.html">&lt;</a>
<a class="home" href="index.html">=</a>
<a class="next" href="AC18.html">&gt;</a>
</div></div>
</body>
</html>