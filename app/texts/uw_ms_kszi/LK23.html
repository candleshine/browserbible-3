<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 23 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 23</a><a class="prev" href="LK22.html">&lt;</a>
<a class="home" href="index.html">=</a>
<a class="next" href="LK24.html">&gt;</a>
</div></div>
<div class="section chapter LK LK23 uw_ms_kszi ms" dir="ltr" lang="ms" data-id="LK23" data-nextid="LK24" data-previd="LK22">
<div class="c">23</div>
<div class="s1">Isa di hadapan Pilatus</div>
<div class="m">
<span class="v-num v-1">1&nbsp;</span><span class="v LK23_1" data-id="LK23_1">Semua anggota Majlis Agama bangun lalu membawa Isa menghadap Pilatus.</span>
<span class="v-num v-2">2&nbsp;</span><span class="v LK23_2" data-id="LK23_2">Mereka mula menuduh Dia, ‘Kami telah mendapati orang ini menyesatkan bangsa kami, menghasut orang supaya tidak membayar cukai kepada Kaisar dan mengaku diri-Nya al-Masih, seorang raja!’</span>
</div>
<div class="p">
<span class="v-num v-3">3&nbsp;</span><span class="v LK23_3" data-id="LK23_3">Pilatus bertanya kepada Isa, ‘Engkaukah raja orang Yahudi?’ Isa menjawab, ‘Begitulah seperti katamu.’</span>
</div>
<div class="p">
<span class="v-num v-4">4&nbsp;</span><span class="v LK23_4" data-id="LK23_4">Pilatus berkata kepada ketua-ketua imam dan orang ramai itu, ‘Aku tidak mendapati-Nya bersalah.’</span>
</div>
<div class="p">
<span class="v-num v-5">5&nbsp;</span><span class="v LK23_5" data-id="LK23_5">Tetapi mereka semakin mendesak, ‘Dia menghasut orang di seluruh Yudea supaya memberontak dengan ajaran-Nya. Dia memulakannya di Galilea dan sekarang telah sampai ke tempat ini.’</span>
</div>
<div class="s1">Isa di hadapan Herodes</div>
<div class="p">
<span class="v-num v-6">6&nbsp;</span><span class="v LK23_6" data-id="LK23_6">Setelah Pilatus mendengar hal ini, dia bertanya sama ada Isa seorang Galilea.</span>
<span class="v-num v-7">7&nbsp;</span><span class="v LK23_7" data-id="LK23_7">Ketika Pilatus mengetahui Isa berasal dari jajahan pemerintahan Herodes, dia menyuruh supaya Isa dibawa kepada Herodes kerana pada masa itu Herodes ada di kota Baitulmaqdis.</span>
</div>
<div class="p">
<span class="v-num v-8">8&nbsp;</span><span class="v LK23_8" data-id="LK23_8">Apabila Isa dibawa kepada Herodes, dia sangat sukacita. Sudah lama dia hendak bertemu dengan Isa kerana dia telah mendengar banyak hal tentang Isa. Lagi pun, dia berharap dapat menyaksikan Isa melakukan mukjizat.</span>
<span class="v-num v-9">9&nbsp;</span><span class="v LK23_9" data-id="LK23_9">Jadi, Herodes mengemukakan banyak soalan kepada Isa tetapi Isa tidak menjawab sepatah kata pun.</span>
<span class="v-num v-10">10&nbsp;</span><span class="v LK23_10" data-id="LK23_10">Ketua-ketua imam dan guru-guru Taurat tampil ke hadapan dan melemparkan tuduhan terhadap Isa.</span>
<span class="v-num v-11">11&nbsp;</span><span class="v LK23_11" data-id="LK23_11">Herodes dan askar-askarnya menghina Isa dan sebagai ejekan mengenakan pakaian indah pada-Nya lalu menghantar-Nya kembali kepada Pilatus.</span>
<span class="v-num v-12">12&nbsp;</span><span class="v LK23_12" data-id="LK23_12">Semenjak hari itu, Herodes dan Pilatus bersahabat; mereka bermusuhan sebelum itu.</span>
</div>
<div class="s1">Isa dijatuhi hukuman mati</div>
<div class="p">
<span class="v-num v-13">13&nbsp;</span><span class="v LK23_13" data-id="LK23_13">Pilatus memanggil ketua-ketua imam, para pemimpin masyarakat dan orang ramai</span>
<span class="v-num v-14">14&nbsp;</span><span class="v LK23_14" data-id="LK23_14">lalu berkata kepada mereka, ‘Kamu telah membawa orang ini kepadaku dan mengatakan Dia menyesatkan rakyat. Aku telah menyoal-Nya di hadapanmu dan aku tidak mendapati Dia bersalah atas satu pun tuduhanmu.</span>
<span class="v-num v-15">15&nbsp;</span><span class="v LK23_15" data-id="LK23_15">Herodes pun tidak mendapati Dia bersalah, kerana Dia dihantar kembali kepada kami. Tiada apa-apa yang dilakukan-Nya sehingga Dia patut dijatuhi hukuman mati.</span>
<span class="v-num v-16">16&nbsp;</span><span class="v LK23_16" data-id="LK23_16">Oleh itu, aku akan menyebat-Nya, kemudian membebaskan-Nya.’</span>
<span class="v-num v-17">17&nbsp;</span><span class="v LK23_17" data-id="LK23_17">Pada setiap perayaan Paska Pilatus akan membebaskan salah seorang tahanan bagi mereka.</span>
</div>
<div class="p">
<span class="v-num v-18">18&nbsp;</span><span class="v LK23_18" data-id="LK23_18">Tetapi semua orang berteriak, ‘Bunuh Dia! Bebaskan Barabas bagi kami.’</span>
<span class="v-num v-19">19&nbsp;</span><span class="v LK23_19" data-id="LK23_19">(Barabas telah dipenjarakan kerana terlibat dalam satu rusuhan yang berlaku di kota dan kerana pembunuhan.)</span>
</div>
<div class="p">
<span class="v-num v-20">20&nbsp;</span><span class="v LK23_20" data-id="LK23_20">Pilatus hendak membebaskan Isa. Oleh itu, dia berseru kepada orang ramai sekali lagi.</span>
<span class="v-num v-21">21&nbsp;</span><span class="v LK23_21" data-id="LK23_21">Tetapi orang ramai itu berteriak-teriak lagi, ‘Salibkan Dia! Salibkan Dia!’</span>
</div>
<div class="p">
<span class="v-num v-22">22&nbsp;</span><span class="v LK23_22" data-id="LK23_22">Pada kali ketiga Pilatus berkata kepada mereka: ‘Apakah kesalahan-Nya? Aku tidak mendapati Dia bersalah sehingga patut dikenakan hukuman mati. Oleh sebab itu, aku akan menyebat-Nya dan kemudian membebaskan-Nya.’</span>
</div>
<div class="p">
<span class="v-num v-23">23&nbsp;</span><span class="v LK23_23" data-id="LK23_23">Tetapi orang ramai itu terus-menerus berteriak dengan kuat supaya Isa disalib. Akhirnya, mereka berjaya.</span>
<span class="v-num v-24">24&nbsp;</span><span class="v LK23_24" data-id="LK23_24">Pilatus memutuskan supaya tuntutan orang ramai itu dilaksanakan.</span>
<span class="v-num v-25">25&nbsp;</span><span class="v LK23_25" data-id="LK23_25">Dia membebaskan orang yang dikehendaki mereka, orang yang dipenjarakan kerana terlibat dalam rusuhan dan pembunuhan, tetapi Isa diserahkannya untuk diperlakukan menurut kehendak mereka.</span>
</div>
<div class="s1">Isa disalib</div>
<div class="p">
<span class="v-num v-26">26&nbsp;</span><span class="v LK23_26" data-id="LK23_26">Ketika askar-askar membawa Isa ke tempat orang disalib, mereka berjumpa dengan seorang lelaki yang bernama Simon. Dia berasal dari Kirene dan sedang dalam perjalanan ke kota. Askar-askar menangkapnya, memaksanya memikul salib Isa dan berjalan di belakang-Nya.</span>
<span class="v-num v-27">27&nbsp;</span><span class="v LK23_27" data-id="LK23_27">Ramai orang mengikut Isa; antara mereka beberapa orang perempuan yang menangisi dan meratapi-Nya.</span>
<span class="v-num v-28">28&nbsp;</span><span class="v LK23_28" data-id="LK23_28">Isa berpaling kepada mereka lalu berkata, ‘Kaum perempuan Baitulmaqdis, janganlah tangisi Aku melainkan tangisilah dirimu dan anak-anakmu sendiri.</span>
<span class="v-num v-29">29&nbsp;</span><span class="v LK23_29" data-id="LK23_29">Masanya akan datang kelak apabila orang akan berkata, “Diberkatilah perempuan yang tidak pernah mengandung, melahirkan dan menyusui anak!”</span>
<span class="v-num v-30">30&nbsp;</span><span class="v LK23_30" data-id="LK23_30">Pada masa itulah</span>
</div>
<div class="b">&nbsp;</div>
<div class="q1">
<span class="v LK23_30" data-id="LK23_30">’ “mereka akan berkata kepada gunung-gunung,</span>
</div>
<div class="q1">
<span class="v LK23_30" data-id="LK23_30">‘Timpalah kami!’ dan kepada bukit-bukit,</span>
</div>
<div class="q2">
<span class="v LK23_30" data-id="LK23_30">‘Timbusi kami!’ ”</span>
</div>
<div class="b">&nbsp;</div>
<div class="m">
<span class="v-num v-31">31&nbsp;</span><span class="v LK23_31" data-id="LK23_31">‘Jikalau perbuatan begini dilakukan mereka terhadap pokok kayu yang masih hijau, apatah lagi terhadap pokok yang kering?’</span>
</div>
<div class="p">
<span class="v-num v-32">32&nbsp;</span><span class="v LK23_32" data-id="LK23_32">Ada dua orang lain, iaitu kedua-duanya penjahat, yang akan dibunuh bersama Isa.</span>
<span class="v-num v-33">33&nbsp;</span><span class="v LK23_33" data-id="LK23_33">Setelah mereka sampai ke tempat yang bernama, ‘Tengkorak,’ mereka pun menyalib Isa dan kedua-dua orang penjahat itu, seorang di sebelah kanan dan seorang di sebelah kiri-Nya.</span>
<span class="v-num v-34">34&nbsp;</span><span class="v LK23_34" data-id="LK23_34">Isa berkata, ‘Ya Bapa, ampunilah mereka kerana mereka tidak tahu apa yang mereka lakukan.’ Mereka membahagi-bahagikan pakaian-Nya dengan membuang undi.</span>
</div>
<div class="p">
<span class="v-num v-35">35&nbsp;</span><span class="v LK23_35" data-id="LK23_35">Orang ramai yang berdiri di situ memandang sahaja sementara para pemimpin masyarakat mengejek-ngejek-Nya, ‘Orang lain diselamatkan-Nya; biarlah Dia menyelamatkan diri-Nya sekarang jikalau Dia sesungguhnya al-Masih yang dipilih oleh Allah.’</span>
</div>
<div class="p">
<span class="v-num v-36">36&nbsp;</span><span class="v LK23_36" data-id="LK23_36">Askar-askar juga mengejek-ngejek Isa. Mereka mendekati-Nya dan membawa air anggur masam kepada-Nya</span>
<span class="v-num v-37">37&nbsp;</span><span class="v LK23_37" data-id="LK23_37">lalu berkata, ‘Jika Engkau Raja orang Yahudi, selamatkanlah Diri-Mu.’</span>
</div>
<div class="p">
<span class="v-num v-38">38&nbsp;</span><span class="v LK23_38" data-id="LK23_38">Pada sebelah atas kayu salib Isa tertulis kata-kata: </span>
</div>
<div class="p">
<span class="v-num v-39">39&nbsp;</span><span class="v LK23_39" data-id="LK23_39">Seorang daripada penjahat yang disalib di situ mula menghina Isa. Dia berkata, ‘Bukankah Engkau al-Masih? Selamatkanlah Diri-Mu dan kami!’</span>
</div>
<div class="p">
<span class="v-num v-40">40&nbsp;</span><span class="v LK23_40" data-id="LK23_40">Tetapi seorang penjahat lagi menegurnya, ‘Tidakkah kamu takut akan Allah? Kita sama-sama dihukum mati.</span>
<span class="v-num v-41">41&nbsp;</span><span class="v LK23_41" data-id="LK23_41">Bagi kita, hukuman ini adil kerana kita menerima balasan yang setimpal; tetapi orang ini tidak melakukan kesalahan apa-apa.’</span>
</div>
<div class="p">
<span class="v-num v-42">42&nbsp;</span><span class="v LK23_42" data-id="LK23_42">Dia berkata kepada Isa, ‘Ya Isa, ingatilah aku ketika Engkau menaiki takhta kerajaan-Mu.’</span>
</div>
<div class="p">
<span class="v-num v-43">43&nbsp;</span><span class="v LK23_43" data-id="LK23_43">Isa menjawab, ‘Sesungguhnya, Aku berkata kepadamu bahawa pada hari ini juga engkau akan bersama-Ku dalam Firdaus.’</span>
</div>
<div class="s1">Kewafatan Isa</div>
<div class="p">
<span class="v-num v-44">44&nbsp;</span><span class="v LK23_44" data-id="LK23_44">Ketika itu kira-kira pukul dua belas tengah hari, kegelapan menyelubungi seluruh negeri itu sehingga pukul tiga petang kerana matahari gerhana.</span>
<span class="v-num v-45">45&nbsp;</span><span class="v LK23_45" data-id="LK23_45">Tirai yang tergantung di dalam rumah ibadat pun koyak terbelah dua.</span>
<span class="v-num v-46">46&nbsp;</span><span class="v LK23_46" data-id="LK23_46">Isa berseru dengan suara yang kuat, ‘Ya Bapa, Aku menyerahkan roh-Ku ke dalam tangan-Mu!’ Setelah Isa berkata demikian, Dia pun wafat.</span>
</div>
<div class="p">
<span class="v-num v-47">47&nbsp;</span><span class="v LK23_47" data-id="LK23_47">Ketua tentera yang menyaksikan apa yang telah terjadi memuji Allah, ‘Sesungguhnya, orang ini orang yang benar.’</span>
<span class="v-num v-48">48&nbsp;</span><span class="v LK23_48" data-id="LK23_48">Orang ramai yang telah berkumpul untuk menyaksikan peristiwa itu, pulang menebah dada mereka.</span>
<span class="v-num v-49">49&nbsp;</span><span class="v LK23_49" data-id="LK23_49">Semua sahabat Isa, termasuk perempuan-perempuan yang telah mengikut Dia dari Galilea, berdiri dari jauh untuk menyaksikan segala perkara ini.</span>
</div>
<div class="s1">Isa dimakamkan</div>
<div class="p">
<span class="v-num v-50">50&nbsp;</span><span class="v LK23_50" data-id="LK23_50">Terdapat seorang yang bernama Yusuf. Dia berasal dari kota Arimatea di negeri Yudea. Dia seorang yang baik dan berakhlak tinggi. Dia juga sedang menantikan kerajaan Allah.</span>
<span class="v-num v-51">51&nbsp;</span><span class="v LK23_51" data-id="LK23_51">Walaupun seorang anggota Majlis Agama, dia tidak bersetuju dengan keputusan dan tindakan majlis itu.</span>
<span class="v-num v-52">52&nbsp;</span><span class="v LK23_52" data-id="LK23_52">Dia pergi menghadap Pilatus untuk meminta jenazah Isa.</span>
<span class="v-num v-53">53&nbsp;</span><span class="v LK23_53" data-id="LK23_53">Kemudian, Yusuf menurunkan jenazah itu daripada salib, mengkafankannya lalu membaringkannya di dalam sebuah makam yang dipahat pada bukit batu. Makam itu belum pernah digunakan.</span>
<span class="v-num v-54">54&nbsp;</span><span class="v LK23_54" data-id="LK23_54">Hari itu ialah hari Jumaat, dan hari Sabat hampir bermula.</span>
</div>
<div class="p">
<span class="v-num v-55">55&nbsp;</span><span class="v LK23_55" data-id="LK23_55">Perempuan-perempuan yang telah mengikut Isa dari Galilea pergi bersama Yusuf untuk melihat makam itu dan bagaimana jenazah Isa diletakkan di dalamnya.</span>
<span class="v-num v-56">56&nbsp;</span><span class="v LK23_56" data-id="LK23_56">Kemudian, mereka pulang lalu menyediakan rempah-rempah yang harum dan minyak wangi-wangian untuk jenazah Isa. Pada hari Sabat mereka berehat mengikut hukum Taurat.</span>
</div>

</div>
<div class="footer"><div class="nav">
<a class="prev" href="LK22.html">&lt;</a>
<a class="home" href="index.html">=</a>
<a class="next" href="LK24.html">&gt;</a>
</div></div>
</body>
</html>