<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Korintus 1 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Kitab Suci Zabur Injil</a><a class="location" href="C1.html">1 Korintus 1</a><a class="prev" href="RM16.html">&lt;</a>
<a class="home" href="index.html">=</a>
<a class="next" href="C12.html">&gt;</a>
</div></div>
<div class="section chapter C1 C11 uw_ms_kszi ms" dir="ltr" lang="ms" data-id="C11" data-nextid="C12" data-previd="RM16">
<div class="mt">1 Korintus
</div>
<div class="c">1</div>
<div class="s1">Salam
</div>
<div class="p">
<span class="v-num v-1">1&nbsp;</span><span class="v C11_1" data-id="C11_1">Daripada Paulus yang dengan kehendak Allah telah dilantik sebagai Rasul Isa al-Masih, dan daripada Sostenes, saudara kita;
</span>
</div>
<div class="b">&nbsp;</div>
<div class="m">
<span class="v-num v-2">2&nbsp;</span><span class="v C11_2" data-id="C11_2">Kepada jemaah di Korintus, yang telah disucikan dalam Isa al-Masih, dan yang telah dipanggil untuk menjadi orang salih bersama semua orang di mana jua, yang berseru kepada Junjungan kita Isa al-Masih, Junjungan mereka dan Junjungan kita juga.
</span>
</div>
<div class="b">&nbsp;</div>
<div class="m">
<span class="v-num v-3">3&nbsp;</span><span class="v C11_3" data-id="C11_3">Semoga Allah Bapa kita dan Junjungan Isa al-Masih menganugerahimu kasih kurnia dan sejahtera.
</span>
</div>
<div class="s1">Ucapan syukur
</div>
<div class="p">
<span class="v-num v-4">4&nbsp;</span><span class="v C11_4" data-id="C11_4">Aku sentiasa bersyukur kepada Allah kerana kamu, sebab Dia telah menganugerahimu kasih kurnia dalam Isa al-Masih.
</span>
<span class="v-num v-5">5&nbsp;</span><span class="v C11_5" data-id="C11_5">Oleh sebab di dalam Isa al-Masih, kamu telah diperkayakan dalam segala hal: dalam segala perkataan dan dalam segala pengetahuan;
</span>
<span class="v-num v-6">6&nbsp;</span><span class="v C11_6" data-id="C11_6">bahkan kesaksian tentang al-Masih telah diperkukuh dalam dirimu,
</span>
<span class="v-num v-7">7&nbsp;</span><span class="v C11_7" data-id="C11_7">sehingga kamu tidak kekurangan satu kurnia pun sementara menunggu Junjungan kita Isa al-Masih dinyatakan.
</span>
<span class="v-num v-8">8&nbsp;</span><span class="v C11_8" data-id="C11_8">Dia akan menguatkanmu hingga akhir supaya kamu tidak bercela pada hari Junjungan kita Isa al-Masih.
</span>
<span class="v-num v-9">9&nbsp;</span><span class="v C11_9" data-id="C11_9">Allah setia. Allah telah memanggilmu hidup dalam keakraban dengan Putera-Nya, Isa al-Masih, Junjungan kita.
</span>
</div>
<div class="s1">Perpecahan di kalangan Jemaah
</div>
<div class="p">
<span class="v-num v-10">10&nbsp;</span><span class="v C11_10" data-id="C11_10">Saudara-saudaraku! Demi nama Junjungan kita Isa al-Masih aku berseru kepada kamu semua supaya seia sekata dan tidak wujud perpecahan. Dengan demikian, kamu bersatu hati dan fikiran sepenuhnya.
</span>
<span class="v-num v-11">11&nbsp;</span><span class="v C11_11" data-id="C11_11">Saudara-saudaraku, beberapa orang anggota keluarga Kloe telah menyatakan kepadaku bahawa berlaku sengketa antara kamu.
</span>
<span class="v-num v-12">12&nbsp;</span><span class="v C11_12" data-id="C11_12">Inilah yang kumaksudkan: Ada orang yang berkata, ‘Aku mengikut Paulus’; ada yang berkata, ‘Aku mengikut Apolos’; ada yang berkata, ‘Aku mengikut Petrus’; dan ada pula yang berkata, ‘Aku mengikut al-Masih.’
</span>
</div>
<div class="p">
<span class="v-num v-13">13&nbsp;</span><span class="v C11_13" data-id="C11_13">Adakah al-Masih berbelah-bahagi? Bukannya Paulus yang mati di kayu salib untukmu! Bukanlah sebagai pengikut Paulus kamu telah diimadkan!
</span>
<span class="v-num v-14">14&nbsp;</span><span class="v C11_14" data-id="C11_14">Aku bersyukur kepada Allah kerana aku tidak mengimadkan kamu, kecuali Krispus dan Gayus.
</span>
<span class="v-num v-15">15&nbsp;</span><span class="v C11_15" data-id="C11_15">Oleh itu tiada siapapun dapat mengatakan kamu diimadkan dalam namaku.
</span>
<span class="v-num v-16">16&nbsp;</span><span class="v C11_16" data-id="C11_16">(Sebenarnya, aku juga mengimadkan Stefanus sekeluarga. Selain itu, aku tidak ingat siapakah lagi yang kuimadkan.)
</span>
<span class="v-num v-17">17&nbsp;</span><span class="v C11_17" data-id="C11_17">Al-Masih mengutusku bukan untuk mengimadkan orang, tetapi untuk menyebarkan Injil. Aku menyampaikannya bukan dengan kata-kata kebijaksanaan manusia. Dengan demikian salib al-Masih tidak menjadi sia-sia.
</span>
</div>
<div class="s1">Kebijaksanaan Allah dan kebijaksanaan manusia
</div>
<div class="p">
<span class="v-num v-18">18&nbsp;</span><span class="v C11_18" data-id="C11_18">Bagi mereka yang akan binasa, berita tentang salib dianggap suatu kebodohan. Namun, bagi kita yang diselamatkan Allah, berita itu menunjukkan kekuasaan-Nya.
</span>
<span class="v-num v-19">19&nbsp;</span><span class="v C11_19" data-id="C11_19">Telah tersurat:
</span>
</div>
<div class="b">&nbsp;</div>
<div class="q1">
<span class="v C11_19" data-id="C11_19">‘Allah berfirman,
</span>
</div>
<div class="q2">
<span class="v C11_19" data-id="C11_19">“Aku akan memusnahkan
</span>
</div>
<div class="q2">
<span class="v C11_19" data-id="C11_19">kebijaksanaan orang yang bijak.
</span>
</div>
<div class="q2">
<span class="v C11_19" data-id="C11_19">Dan kepandaian orang yang pandai
</span>
</div>
<div class="q2">
<span class="v C11_19" data-id="C11_19">Aku akan ketepikan.” ’
</span>
</div>
<div class="b">&nbsp;</div>
<div class="m">
<span class="v-num v-20">20&nbsp;</span><span class="v C11_20" data-id="C11_20">Jadi, di manakah orang yang bijak? Di manakah ahli Taurat? Di manakah orang berilmu zaman ini? Bukankah Allah telah menunjukkan bahawa kebijaksanaan dunia sebenarnya kebodohan semata-mata?
</span>
<span class="v-num v-21">21&nbsp;</span><span class="v C11_21" data-id="C11_21">Oleh sebab kebijaksanaan Allah, Dia telah menetapkan bahawa manusia tidak mungkin mengenal-Nya dengan kebijaksanaan sendiri. Allah berkenan menyelamatkan mereka yang beriman kepada-Nya melalui berita yang kami sampaikan, yang dianggap sebagai kebodohan.
</span>
<span class="v-num v-22">22&nbsp;</span><span class="v C11_22" data-id="C11_22">Orang Yahudi menuntut tanda berbentuk mukjizat, manakala orang Yunani menuntut kebijaksanaan.
</span>
<span class="v-num v-23">23&nbsp;</span><span class="v C11_23" data-id="C11_23">Sebaliknya kami memberitakan al-Masih yang disalib. Hal ini menjadi batu sandungan kepada orang Yahudi dan dipandang bodoh oleh bangsa-bangsa lain.
</span>
<span class="v-num v-24">24&nbsp;</span><span class="v C11_24" data-id="C11_24">Namun, bagi mereka yang dipanggil Allah, baik Yahudi mahupun Yunani, al-Masih kuasa Allah dan kebijaksanaan Allah.
</span>
<span class="v-num v-25">25&nbsp;</span><span class="v C11_25" data-id="C11_25">Kebodohan Allah lebih bijak daripada kebijaksanaan manusia. Kelemahan Allah lebih kuat daripada kekuatan manusia.
</span>
</div>
<div class="p">
<span class="v-num v-26">26&nbsp;</span><span class="v C11_26" data-id="C11_26">Saudara-saudara! Fikirkan keadaanmu ketika Allah memanggilmu. Di mata manusia, tidak ramai daripadamu yang bijak, atau berkuasa, atau bangsawan.
</span>
<span class="v-num v-27">27&nbsp;</span><span class="v C11_27" data-id="C11_27">Sememangnya Allah memilih orang yang bodoh di dunia untuk memalukan orang yang bijak. Allah memilih orang yang lemah di dunia, untuk memalukan orang yang kuat.
</span>
<span class="v-num v-28">28&nbsp;</span><span class="v C11_28" data-id="C11_28">Allah memilih yang rendah dan dihina di dunia bahkan yang tidak ada untuk meniadakan yang ada.
</span>
<span class="v-num v-29">29&nbsp;</span><span class="v C11_29" data-id="C11_29">Oleh itu, tiada siapapun dapat bermegah di hadapan Allah.
</span>
<span class="v-num v-30">30&nbsp;</span><span class="v C11_30" data-id="C11_30">Oleh sebab Allah, kamu berada dalam Isa al-Masih. Allah telah membuat Dia menjadi kebijaksanaan bagi kita, dan melalui Dia, Allah memperbenar, menyucikan, serta menebus kita.
</span>
<span class="v-num v-31">31&nbsp;</span><span class="v C11_31" data-id="C11_31">Dengan demikian, sebagaimana telah tersurat, ‘Jika sesiapa bermegah, maka hendaklah dia bermegah di dalam Tuhan.’
</span>
</div>

</div>
<div class="footer"><div class="nav">
<a class="prev" href="RM16.html">&lt;</a>
<a class="home" href="index.html">=</a>
<a class="next" href="C12.html">&gt;</a>
</div></div>
</body>
</html>