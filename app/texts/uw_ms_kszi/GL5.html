<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Galatians 5 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GL.html">Kitab Suci Zabur Injil</a><a class="location" href="GL.html">Galatians 5</a><a class="prev" href="GL4.html">&lt;</a>
<a class="home" href="index.html">=</a>
<a class="next" href="GL6.html">&gt;</a>
</div></div>
<div class="section chapter GL GL5 uw_ms_kszi ms" dir="ltr" lang="ms" data-id="GL5" data-nextid="GL6" data-previd="GL4">
<div class="c">5</div>
<div class="s1">Kemerdekaan dalam al-Masih</div>
<div class="p">
<span class="v-num v-1">1&nbsp;</span><span class="v GL5_1" data-id="GL5_1">Demi kemerdekaan al-Masih telah memerdekakan kita. Oleh itu berpegang teguhlah kepada kemerdekaan yang telah diberikan oleh al-Masih kepada kita, dan jangan biarkan diri diperhambakan semula.</span>
</div>
<div class="p">
<span class="v-num v-2">2&nbsp;</span><span class="v GL5_2" data-id="GL5_2">Dengarlah kata-kataku! Aku, Paulus, bersaksi kepadamu bahawa jika kamu bersunat kelak, tiada berfaedahlah al-Masih kepadamu. </span>
<span class="v-num v-3">3&nbsp;</span><span class="v GL5_3" data-id="GL5_3">Dan aku bersaksi lagi kepada setiap orang yang bersunat, bahawa dia berhutang dan mesti mengerjakan seluruh hukum Taurat. </span>
<span class="v-num v-4">4&nbsp;</span><span class="v GL5_4" data-id="GL5_4">Kamu yang berusaha untuk diperbenar melalui hukum Taurat telah terpisah daripada al-Masih. Kamu telah terkeluar daripada kasih kurnia Allah. </span>
<span class="v-num v-5">5&nbsp;</span><span class="v GL5_5" data-id="GL5_5">Kita, melalui Roh, bersungguh-sungguh menantikan harapan mendapat kebenaran dengan iman. </span>
<span class="v-num v-6">6&nbsp;</span><span class="v GL5_6" data-id="GL5_6">Kerana dalam Isa al-Masih, baik bersunat mahupun tidak bersunat tidak menghasilkan apa-apa, melainkan iman bekerja melalui kasih.</span>
</div>
<div class="p">
<span class="v-num v-7">7&nbsp;</span><span class="v GL5_7" data-id="GL5_7">Dahulu perjalananmu baik. Siapakah yang telah menghalangmu sehingga kamu tidak lagi menurut yang benar? </span>
<span class="v-num v-8">8&nbsp;</span><span class="v GL5_8" data-id="GL5_8">Pujukan ini bukannya daripada Tuhan yang memanggilmu. </span>
<span class="v-num v-9">9&nbsp;</span><span class="v GL5_9" data-id="GL5_9">‘Sedikit ragi pun akan meragikan tepung segumpal.’ </span>
<span class="v-num v-10">10&nbsp;</span><span class="v GL5_10" data-id="GL5_10">Aku yakin padamu, dalam Tuhan, bahawa fikiranmu tidak akan bercabang; tetapi orang yang mengacau fikiranmu itu akan menerima hukumannya, walau siapapun dia. </span>
<span class="v-num v-11">11&nbsp;</span><span class="v GL5_11" data-id="GL5_11">Saudara-saudara, jika aku masih mengajar supaya orang bersunat, mengapakah aku masih dianiaya? Kalau begitu, salib itu tidak lagi menjadi penghalang. </span>
<span class="v-num v-12">12&nbsp;</span><span class="v GL5_12" data-id="GL5_12">Ingin kuminta agar orang yang mengacau fikiranmu itu mengasingkan diri mereka sendiri!</span>
</div>
<div class="p">
<span class="v-num v-13">13&nbsp;</span><span class="v GL5_13" data-id="GL5_13">Kerana kamu, saudara-saudara, telah dipanggil untuk mendapat kebebasan. Cuma, janganlah gunakan kebebasan sebagai kesempatan memuaskan hawa nafsu; tetapi berkhidmatlah untuk satu sama lain dengan kasih. </span>
<span class="v-num v-14">14&nbsp;</span><span class="v GL5_14" data-id="GL5_14">Kerana seluruh hukum Taurat terlaksana dalam satu ayat: ‘Kasihilah sesama manusia sebagaimana kamu mengasihi dirimu sendiri.’ </span>
<span class="v-num v-15">15&nbsp;</span><span class="v GL5_15" data-id="GL5_15">Tetapi jika kamu gigit-menggigit dan makan-memakan sesama sendiri, hati-hatilah, jangan sampai kamu saling membinasakan.</span>
</div>
<div class="s1">Hidup menurut Roh</div>
<div class="p">
<span class="v-num v-16">16&nbsp;</span><span class="v GL5_16" data-id="GL5_16">Aku berkata, melangkahlah menurut Roh, maka kamu tidak akan memuaskan hawa nafsu dunia. </span>
<span class="v-num v-17">17&nbsp;</span><span class="v GL5_17" data-id="GL5_17">Kerana hawa nafsu dunia menentang Roh, dan Roh menentang hawa nafsu dunia. Kedua-duanya berlawanan, supaya kamu tidak melakukan apa yang hendak kamu lakukan. </span>
<span class="v-num v-18">18&nbsp;</span><span class="v GL5_18" data-id="GL5_18">Tetapi jika kamu dipimpin oleh Roh, kamu tidaklah di bawah hukum Taurat.</span>
</div>
<div class="p">
<span class="v-num v-19">19&nbsp;</span><span class="v GL5_19" data-id="GL5_19">Kelakuan hawa nafsu dunia adalah nyata: zina, kecemaran dan kelucahan; </span>
<span class="v-num v-20">20&nbsp;</span><span class="v GL5_20" data-id="GL5_20">menyembah berhala dan sihir; kebencian, perbalahan, hasad dengki, letusan kemarahan, cita-cita untuk kebesaran diri, perselisihan, berpuak-puak </span>
<span class="v-num v-21">21&nbsp;</span><span class="v GL5_21" data-id="GL5_21">dan iri hati; kemabukan, berpesta keterlaluan, dan sebagainya. Tentang ini aku berkata kepadamu, sebagaimana sudah kukatakan kepadamu dulu, bahawa orang yang mengamalkan perkara-perkara demikian tidak akan mewarisi kerajaan Allah.</span>
</div>
<div class="p">
<span class="v-num v-22">22&nbsp;</span><span class="v GL5_22" data-id="GL5_22">Sebaliknya, buah Roh ialah kasih, sukacita, damai sejahtera, kesabaran, kemurahan, kebaikan, kesetiaan, </span>
<span class="v-num v-23">23&nbsp;</span><span class="v GL5_23" data-id="GL5_23">lemah lembut dan penguasaan diri. Tiada hukum yang menentang segala ini. </span>
<span class="v-num v-24">24&nbsp;</span><span class="v GL5_24" data-id="GL5_24">Mereka yang menjadi milik al-Masih telah menyalib hawa nafsu dunia berserta keghairahan dan keinginan. </span>
<span class="v-num v-25">25&nbsp;</span><span class="v GL5_25" data-id="GL5_25">Jika kita hidup dalam Roh, marilah kita berbuat segalanya dalam Roh juga. </span>
<span class="v-num v-26">26&nbsp;</span><span class="v GL5_26" data-id="GL5_26">Janganlah kita menjadi bongkak, saling menyakitkan hati, dan berdengki-dengkian sama sendiri.</span>
</div>

</div>
<div class="footer"><div class="nav">
<a class="prev" href="GL4.html">&lt;</a>
<a class="home" href="index.html">=</a>
<a class="next" href="GL6.html">&gt;</a>
</div></div>
</body>
</html>