<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>James 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JM.html">Kitab Suci Zabur Injil</a><a class="location" href="JM.html">James 4</a><a class="prev" href="JM3.html">&lt;</a>
<a class="home" href="index.html">=</a>
<a class="next" href="JM5.html">&gt;</a>
</div></div>
<div class="section chapter JM JM4 uw_ms_kszi ms" dir="ltr" lang="ms" data-id="JM4" data-nextid="JM5" data-previd="JM3">
<div class="c">4</div>
<div class="s1">Tunduk kepada Allah</div>
<div class="p">
<span class="v-num v-1">1&nbsp;</span><span class="v JM4_1" data-id="JM4_1">Apakah punca segala pergaduhan dan pertengkaran di kalanganmu? Puncanya ialah keinginan hawa nafsu yang sentiasa bergolak dalam dirimu.</span>
<span class="v-num v-2">2&nbsp;</span><span class="v JM4_2" data-id="JM4_2">Kamu berhasrat akan sesuatu tetapi tidak mendapatnya, maka kamu ingin membunuh. Kamu ingin memiliki sesuatu tetapi tidak berjaya, lalu kamu bertengkar dan bergaduh. Kamu tidak mendapat apa yang kamu ingini kerana kamu tidak memohonnya daripada Allah.</span>
<span class="v-num v-3">3&nbsp;</span><span class="v JM4_3" data-id="JM4_3">Kalau kamu memohonnya sekalipun, kamu tidak mendapatnya, kerana tujuanmu jahat. Kamu memintanya untuk kesenangan diri sendiri.</span>
</div>
<div class="p">
<span class="v-num v-4">4&nbsp;</span><span class="v JM4_4" data-id="JM4_4">Kamu tidak setia. Tidakkah kamu tahu bahawa sesiapa yang bersahabat dengan dunia menjadi musuh Allah? Oleh itu, sesiapa yang mahu bersahabat dengan dunia menjadikan dirinya musuh Allah.</span>
<span class="v-num v-5">5&nbsp;</span><span class="v JM4_5" data-id="JM4_5">Atau kamu menganggap Kitab Suci mengatakan tanpa sebab bahawa Roh yang ditempatkan di dalam diri kita oleh Allah amat mengingini kita.</span>
<span class="v-num v-6">6&nbsp;</span><span class="v JM4_6" data-id="JM4_6">Walaupun demikian, kasih kurnia yang dianugerahkan oleh Allah lebih kuat, maka tersurat di dalam Kitab Suci:</span>
</div>
<div class="b">&nbsp;</div>
<div class="q1">
<span class="v JM4_6" data-id="JM4_6">‘Allah menentang orang yang angkuh</span>
</div>
<div class="q2">
<span class="v JM4_6" data-id="JM4_6">tetapi menganugerahi orang yang</span>
</div>
<div class="q2">
<span class="v JM4_6" data-id="JM4_6">rendah hati.’</span>
</div>
<div class="b">&nbsp;</div>
<div class="p">
<span class="v-num v-7">7&nbsp;</span><span class="v JM4_7" data-id="JM4_7">Oleh yang demikian, taatlah kepada Allah. Lawanlah Iblis, maka Iblis akan lari daripadamu.</span>
<span class="v-num v-8">8&nbsp;</span><span class="v JM4_8" data-id="JM4_8">Dampingi Allah, Allah akan mendampingimu. Basuh bersih tanganmu, wahai kamu yang berdosa. Sucikan hatimu, wahai kamu yang munafik.</span>
<span class="v-num v-9">9&nbsp;</span><span class="v JM4_9" data-id="JM4_9">Menyesallah, menangis dan merataplah kamu. Biar ketawamu menjadi tangisan, kerianganmu menjadi kesedihan.</span>
<span class="v-num v-10">10&nbsp;</span><span class="v JM4_10" data-id="JM4_10">Rendahkan dirimu di hadapan Tuhan, maka Dia akan meninggikanmu.</span>
</div>
<div class="p">
<span class="v-num v-11">11&nbsp;</span><span class="v JM4_11" data-id="JM4_11">Saudara-saudaraku, janganlah fitnah-memfitnah. Sesiapa yang memfitnah atau menghakimi saudara seimannya, maka dia memfitnah atau menghakimi hukum. Jika dia menghakimi hukum, maka dia tidak lagi mematuhi hukum.</span>
<span class="v-num v-12">12&nbsp;</span><span class="v JM4_12" data-id="JM4_12">Hanya ada seorang Pemberi hukum dan Hakim. Hanya Dia yang dapat menyelamatkan atau membinasakan seseorang. Siapakah kamu maka ingin menghakimi sesama manusia?</span>
</div>
<div class="s1">Jangan memegahkan hari esok</div>
<div class="p">
<span class="v-num v-13">13&nbsp;</span><span class="v JM4_13" data-id="JM4_13">Sekarang, dengarlah nasihatku, wahai kamu yang berkata, ‘Hari ini atau esok kami akan bertolak ke sebuah negeri dan tinggal di situ selama setahun untuk berniaga dan mencari wang.’</span>
<span class="v-num v-14">14&nbsp;</span><span class="v JM4_14" data-id="JM4_14">Tetapi kamu tidak tahu apa yang akan terjadi dengan kehidupan esok. Kamu umpama wap, yang kelihatan sejurus lantas lenyap.</span>
<span class="v-num v-15">15&nbsp;</span><span class="v JM4_15" data-id="JM4_15">Sepatutnya kamu berkata demikian, ‘Kalau diizinkan Tuhan, kami akan terus hidup dan melakukan sekian-sekian.’</span>
<span class="v-num v-16">16&nbsp;</span><span class="v JM4_16" data-id="JM4_16">Sebaliknya kamu angkuh dan bercakap besar. Bercakap besar demikian itu adalah salah.</span>
<span class="v-num v-17">17&nbsp;</span><span class="v JM4_17" data-id="JM4_17">Apabila seseorang tidak melakukan sesuatu yang baik dan sepatutnya dilakukan, maka orang itu berdosa.</span>
</div>

</div>
<div class="footer"><div class="nav">
<a class="prev" href="JM3.html">&lt;</a>
<a class="home" href="index.html">=</a>
<a class="next" href="JM5.html">&gt;</a>
</div></div>
</body>
</html>