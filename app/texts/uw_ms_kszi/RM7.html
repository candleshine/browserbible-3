<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Romans 7 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Kitab Suci Zabur Injil</a><a class="location" href="RM.html">Romans 7</a><a class="prev" href="RM6.html">&lt;</a>
<a class="home" href="index.html">=</a>
<a class="next" href="RM8.html">&gt;</a>
</div></div>
<div class="section chapter RM RM7 uw_ms_kszi ms" dir="ltr" lang="ms" data-id="RM7" data-nextid="RM8" data-previd="RM6">
<div class="c">7</div>
<div class="s1">Suatu contoh perkahwinan</div>
<div class="p">
<span class="v-num v-1">1&nbsp;</span><span class="v RM7_1" data-id="RM7_1">Tidakkah kamu tahu, saudara-saudaraku – kerana aku sedang berkata-kata kepada orang yang mengetahui hukum Taurat – bahawa hukum itu berkuasa ke atas seseorang hanya selagi dia masih hidup?</span>
<span class="v-num v-2">2&nbsp;</span><span class="v RM7_2" data-id="RM7_2">Misalnya, menurut hukum, seorang perempuan yang berkahwin terikat kepada suaminya hanya selagi suaminya itu masih hidup, tetapi jika suaminya mati, perempuan itu dibebaskan daripada hukum perkahwinan.</span>
<span class="v-num v-3">3&nbsp;</span><span class="v RM7_3" data-id="RM7_3">Oleh itu, jika dia berkahwin dengan lelaki lain ketika suaminya masih hidup, perempuan itu dipanggil penzina. Tetapi jika suaminya mati, perempuan itu bebas daripada hukum tersebut dan bukanlah penzina sekiranya dia berkahwin dengan lelaki lain.</span>
</div>
<div class="p">
<span class="v-num v-4">4&nbsp;</span><span class="v RM7_4" data-id="RM7_4">Oleh itu saudara-saudaraku, kamu juga telah mati kepada hukum Taurat melalui tubuh al-Masih, supaya kamu menjadi milik kepada yang lain, iaitu kepada Dia yang telah dibangkitkan daripada kematian, dan dengan demikian kita dapat menghasilkan buah kepada Allah.</span>
<span class="v-num v-5">5&nbsp;</span><span class="v RM7_5" data-id="RM7_5">Kerana dahulu ketika kita dikawal oleh sifat tabii yang berdosa, hawa nafsu berdosa yang ditimbulkan oleh hukum telah bekerja dalam tubuh kita, sehingga kita menghasilkan buah untuk kematian.</span>
<span class="v-num v-6">6&nbsp;</span><span class="v RM7_6" data-id="RM7_6">Tetapi sekarang, kita telah mati kepada apa yang membelenggu kita dahulu, maka kita telah dibebaskan daripada hukum untuk berkhidmat dalam cara baru Roh, tidak lagi dalam cara lama yang berasaskan peraturan bersurat.</span>
</div>
<div class="s1">Menentang dosa</div>
<div class="p">
<span class="v-num v-7">7&nbsp;</span><span class="v RM7_7" data-id="RM7_7">Jadi, apakah yang akan kita katakan? Adakah hukum itu dosa? Sama sekali tidak! Memang aku tidak mungkin tahu apa itu dosa kecuali melalui hukum. Kerana aku tidak mungkin tahu apa sebenarnya keinginan jahat jika hukum tidak mengatakan, ‘Jangan ingini milik orang’.</span>
<span class="v-num v-8">8&nbsp;</span><span class="v RM7_8" data-id="RM7_8">Tetapi dosa telah merebut peluang yang diberikan oleh perintah itu lalu menimbulkan dalam diriku segala jenis keinginan jahat. Kerana tanpa hukum, dosa tidak wujud.</span>
<span class="v-num v-9">9&nbsp;</span><span class="v RM7_9" data-id="RM7_9">Satu masa dahulu, aku hidup tanpa hukum; tetapi apabila datang perintah itu, hiduplah dosa dan matilah aku.</span>
<span class="v-num v-10">10&nbsp;</span><span class="v RM7_10" data-id="RM7_10">Aku mendapati bahawa perintah yang dimaksudkan membawa kehidupan itu telah membawa kematian.</span>
<span class="v-num v-11">11&nbsp;</span><span class="v RM7_11" data-id="RM7_11">Kerana dosa telah merebut peluang yang diberikan oleh perintah itu lalu memperdayaku, dan melalui perintah itu telah menjerumuskanku ke dalam kematian.</span>
<span class="v-num v-12">12&nbsp;</span><span class="v RM7_12" data-id="RM7_12">Jadi, hukum itu suci, dan perintah itu suci, benar serta baik.</span>
</div>
<div class="p">
<span class="v-num v-13">13&nbsp;</span><span class="v RM7_13" data-id="RM7_13">Maka adakah sesuatu yang baik itu menjadi kematian kepadaku? Sama sekali tidak! Tetapi, supaya dosa dikenal sebagai dosa, dosa telah menimbulkan kematian dalam diriku melalui sesuatu yang baik; dengan demikian, melalui perintah itu, dosa dapat menjadi dosa sepenuhnya.</span>
</div>
<div class="p">
<span class="v-num v-14">14&nbsp;</span><span class="v RM7_14" data-id="RM7_14">Kita tahu bahawa hukum bersifat rohani; tetapi aku tidak bersifat rohani, aku telah dijual sebagai hamba kepada dosa.</span>
<span class="v-num v-15">15&nbsp;</span><span class="v RM7_15" data-id="RM7_15">Aku tidak mengerti apa yang kulakukan. Apa yang kuhendaki, tidak kulakukan, sebaliknya aku melakukan apa yang kubenci.</span>
<span class="v-num v-16">16&nbsp;</span><span class="v RM7_16" data-id="RM7_16">Dan jika aku melakukan apa yang tidak mahu kulakukan, aku setuju bahawa hukum itu baik.</span>
<span class="v-num v-17">17&nbsp;</span><span class="v RM7_17" data-id="RM7_17">Nyatalah bahawa bukan aku yang melakukannya, tetapi dosa yang hidup dalam diriku.</span>
<span class="v-num v-18">18&nbsp;</span><span class="v RM7_18" data-id="RM7_18">Aku tahu bahawa tidak ada sesuatu yang baik hidup dalam diriku, iaitu dalam sifat tabiiku yang berdosa. Kerana aku hendak melakukan apa yang baik, tetapi aku tidak mampu melaksanakannya.</span>
<span class="v-num v-19">19&nbsp;</span><span class="v RM7_19" data-id="RM7_19">Kerana yang kulakukan bukanlah kebaikan yang hendak kulakukan; tidak, kejahatan yang tidak hendak kulakukan – itulah yang kulakukan terus-menerus.</span>
<span class="v-num v-20">20&nbsp;</span><span class="v RM7_20" data-id="RM7_20">Jika aku melakukan sesuatu yang tidak ingin kulakukan, bukanlah lagi aku yang melakukannya tetapi dosa yang hidup dalam dirikulah yang melakukan.</span>
</div>
<div class="p">
<span class="v-num v-21">21&nbsp;</span><span class="v RM7_21" data-id="RM7_21">Oleh itu aku mendapati hukum ini berlangsung; apabila aku hendak melakukan kebaikan, kejahatan bertapak di sisiku.</span>
<span class="v-num v-22">22&nbsp;</span><span class="v RM7_22" data-id="RM7_22">Kerana dalam jiwaku aku suka akan hukum Allah</span>
<span class="v-num v-23">23&nbsp;</span><span class="v RM7_23" data-id="RM7_23">tetapi aku melihat hukum lain bertindak dalam anggota-anggota tubuhku, memerangi hukum jiwaku dan membuat aku terpenjara dalam hukum dosa yang bertindak dalam anggota-anggota tubuhku.</span>
<span class="v-num v-24">24&nbsp;</span><span class="v RM7_24" data-id="RM7_24">Alangkah sengsaranya aku! Siapa yang akan menyelamatkanku daripada tubuh kematian ini?</span>
<span class="v-num v-25">25&nbsp;</span><span class="v RM7_25" data-id="RM7_25">Syukur kepada Allah melalui Isa al-Masih, Junjungan kita!</span>
</div>
<div class="p">
<span class="v RM7_25" data-id="RM7_25">Oleh itu, dalam jiwaku aku mengabdi kepada hukum Allah, tetapi dalam sifat tabii yang berdosa aku mengabdi kepada hukum dosa.</span>
</div>

</div>
<div class="footer"><div class="nav">
<a class="prev" href="RM6.html">&lt;</a>
<a class="home" href="index.html">=</a>
<a class="next" href="RM8.html">&gt;</a>
</div></div>
</body>
</html>