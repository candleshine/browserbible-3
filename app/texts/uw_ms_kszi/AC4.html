<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Acts 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Kitab Suci Zabur Injil</a><a class="location" href="AC.html">Acts 4</a><a class="prev" href="AC3.html">&lt;</a>
<a class="home" href="index.html">=</a>
<a class="next" href="AC5.html">&gt;</a>
</div></div>
<div class="section chapter AC AC4 uw_ms_kszi ms" dir="ltr" lang="ms" data-id="AC4" data-nextid="AC5" data-previd="AC3">
<div class="c">4</div>
<div class="s1">Petrus dan Yahya di hadapan Majlis Agama</div>
<div class="m">
<span class="v-num v-1">1&nbsp;</span><span class="v AC4_1" data-id="AC4_1">Sementara Petrus dan Yahya itu bercakap kepada orang ramai, para imam dan ketua pengawal rumah ibadat serta orang Saduki datang kepada mereka.</span>
<span class="v-num v-2">2&nbsp;</span><span class="v AC4_2" data-id="AC4_2">Mereka sangat gelisah bahawa rasul itu mengajar orang ramai dan memberitakan kebangkitan daripada kematian melalui Isa.</span>
<span class="v-num v-3">3&nbsp;</span><span class="v AC4_3" data-id="AC4_3">Mereka menangkap Petrus dan Yahya lalu memasukkan mereka ke dalam penjara sampai esok kerana hari sudah malam.</span>
<span class="v-num v-4">4&nbsp;</span><span class="v AC4_4" data-id="AC4_4">Namun demikian, ramai orang yang telah mendengar apa yang diajarkan itu percaya, dan jumlah laki-laki telah bertambah kira-kira lima ribu.</span>
</div>
<div class="p">
<span class="v-num v-5">5&nbsp;</span><span class="v AC4_5" data-id="AC4_5">Pada esoknya, para pemimpin masyarakat Yahudi, tua-tua dan guru-guru Taurat berhimpun di Baitulmaqdis,</span>
<span class="v-num v-6">6&nbsp;</span><span class="v AC4_6" data-id="AC4_6">dan juga imam besar Hanas, Kayafas, Yahya, Iskandar dan seluruh keluarga imam besar.</span>
<span class="v-num v-7">7&nbsp;</span><span class="v AC4_7" data-id="AC4_7">Mereka membawa Petrus dan Yahya untuk dihadapkan kepada mereka. Kemudian mereka pun bertanya, ‘Dengan kuasa apa dan dengan nama siapakah kamu telah melakukan perkara itu?’</span>
</div>
<div class="p">
<span class="v-num v-8">8&nbsp;</span><span class="v AC4_8" data-id="AC4_8">Petrus yang dipenuhi Roh Suci berkata kepada mereka, ‘Para pemimpin masyarakat Israel!</span>
<span class="v-num v-9">9&nbsp;</span><span class="v AC4_9" data-id="AC4_9">Sekiranya hari ini kami dihakimi atas perbuatan baik kepada seorang yang lumpuh, sehingga dia dipulihkan,</span>
<span class="v-num v-10">10&nbsp;</span><span class="v AC4_10" data-id="AC4_10">maka ketahuilah kamu sekalian dan seluruh bangsa Israel, bahawa dengan nama Isa al-Masih dari Nasaret, yang telah kamu salib dan telah dibangkitkan Allah daripada kematian, dengan nama Dialah orang ini berdiri di sini di hadapanmu dalam keadaan sihat sempurna.</span>
<span class="v-num v-11">11&nbsp;</span><span class="v AC4_11" data-id="AC4_11">Inilah</span>
</div>
<div class="b">&nbsp;</div>
<div class="q1">
<span class="v AC4_11" data-id="AC4_11">‘ “batu yang dibuang oleh kamu</span>
</div>
<div class="q2">
<span class="v AC4_11" data-id="AC4_11">sebagai pembina,</span>
</div>
<div class="q2">
<span class="v AC4_11" data-id="AC4_11">kini telah menjadi batu penjuru.”</span>
</div>
<div class="b">&nbsp;</div>
<div class="m">
<span class="v-num v-12">12&nbsp;</span><span class="v AC4_12" data-id="AC4_12">Tiadalah penyelamatan melalui sesiapa yang lain, kerana tiada nama lain di bawah langit ini diberikan di kalangan manusia, yang dapat menyelamatkan kita.’</span>
</div>
<div class="p">
<span class="v-num v-13">13&nbsp;</span><span class="v AC4_13" data-id="AC4_13">Apabila mereka melihat keberanian Petrus dan Yahya sedangkan kedua-duanya ternyata orang yang tidak berpelajaran serta tidak terlatih, mereka pun hairan. Mereka sedar bahawa kedua-duanya telah bersama dengan Isa.</span>
<span class="v-num v-14">14&nbsp;</span><span class="v AC4_14" data-id="AC4_14">Apabila mereka melihat orang yang sudah disembuhkan itu berdiri di sisi kedua-duanya, mereka tidaklah dapat menyangkal lagi.</span>
<span class="v-num v-15">15&nbsp;</span><span class="v AC4_15" data-id="AC4_15">Tetapi setelah mereka menyuruh kedua-duanya keluar dari majlis itu, mereka pun bermesyuarat sesama sendiri,</span>
<span class="v-num v-16">16&nbsp;</span><span class="v AC4_16" data-id="AC4_16">‘Apakah yang akan kita lakukan kepada mereka itu? Sesungguhnya sudah nyata kepada semua orang Baitulmaqdis bahawa satu mukjizat yang mengagumkan telah dilakukan melalui mereka, dan kita tidak dapat menafikannya.</span>
<span class="v-num v-17">17&nbsp;</span><span class="v AC4_17" data-id="AC4_17">Tetapi supaya berita ini tidak tersebar lebih luas di kalangan bangsa kita, eloklah kita melarang mereka berkata-kata lagi kepada sesiapapun dengan menggunakan nama itu.’</span>
</div>
<div class="p">
<span class="v-num v-18">18&nbsp;</span><span class="v AC4_18" data-id="AC4_18">Dengan demikian mereka pun memanggil kedua-duanya itu dan mengeluarkan perintah jangan sekali-kali bercakap atau mengajar dengan nama Isa.</span>
<span class="v-num v-19">19&nbsp;</span><span class="v AC4_19" data-id="AC4_19">Tetapi Petrus dan Yahya menjawab, ‘Wajarkah pada pandangan Allah jika kami mendengar katamu lebih daripada mendengar kata Allah? Timbangkanlah,</span>
<span class="v-num v-20">20&nbsp;</span><span class="v AC4_20" data-id="AC4_20">kerana kami mesti bercakap tentang segala yang telah kami lihat dan dengar itu.’</span>
</div>
<div class="p">
<span class="v-num v-21">21&nbsp;</span><span class="v AC4_21" data-id="AC4_21">Setelah membuat beberapa ugutan lagi, mereka melepaskan kedua-dua rasul itu kerana tidak tahu bagaimana hendak menghukum mereka, memandangkan seluruh masyarakat memuji Allah atas apa yang telah dilakukan itu;</span>
<span class="v-num v-22">22&nbsp;</span><span class="v AC4_22" data-id="AC4_22">padahal orang yang disembuhkan melalui mukjizat itu sudah berumur lebih daripada empat puluh tahun.</span>
</div>
<div class="s1">Doa orang beriman</div>
<div class="m">
<span class="v-num v-23">23&nbsp;</span><span class="v AC4_23" data-id="AC4_23">Setelah dilepaskan, Petrus dan Yahya segera pergi mendapatkan rakan-rakannya lalu menceritakan segala yang dikatakan oleh imam-imam besar dan para pemimpin masyarakat itu kepada mereka.</span>
<span class="v-num v-24">24&nbsp;</span><span class="v AC4_24" data-id="AC4_24">Apabila mendengar segalanya, mereka semua berseru dengan satu hati, ‘Ya Allah, Engkaulah Tuhan yang menjadikan langit dan bumi serta laut dengan segala isinya,</span>
<span class="v-num v-25">25&nbsp;</span><span class="v AC4_25" data-id="AC4_25">yang melalui lidah hamba-Mu Daud telah berfirman:</span>
</div>
<div class="b">&nbsp;</div>
<div class="q1">
<span class="v AC4_25" data-id="AC4_25">‘ “Mengapa bangsa-bangsa asing naik</span>
</div>
<div class="q2">
<span class="v AC4_25" data-id="AC4_25">berang dan kaum-kaum berkomplot dengan sia-sia?</span>
</div>
<div class="q1">
<span class="v-num v-26">26&nbsp;</span><span class="v AC4_26" data-id="AC4_26">Raja-raja bumi ini menegakkan pendirian,</span>
</div>
<div class="q2">
<span class="v AC4_26" data-id="AC4_26">dan para pemimpin bermuafakat</span>
</div>
<div class="q2">
<span class="v AC4_26" data-id="AC4_26">untuk melawan Tuhan</span>
</div>
<div class="q2">
<span class="v AC4_26" data-id="AC4_26">dan melawan Dia yang diurapi-Nya.”</span>
</div>
<div class="b">&nbsp;</div>
<div class="m">
<span class="v-num v-27">27&nbsp;</span><span class="v AC4_27" data-id="AC4_27">Sesungguhnya Herodes dan Pontius Pilatus, bersama orang asing dan bangsa Israel telah berhimpun dalam negeri ini melawan Hamba Suci-Mu Isa yang telah Kauurapi,</span>
<span class="v-num v-28">28&nbsp;</span><span class="v AC4_28" data-id="AC4_28">untuk melakukan segala yang sudah ditentukan oleh kuasa dan tujuan-Mu.</span>
<span class="v-num v-29">29&nbsp;</span><span class="v AC4_29" data-id="AC4_29">Ya Tuhan, lihatlah ugutan mereka dan kurniakanlah kepada hamba-hamba-Mu ini, sepenuh keberanian untuk menyampaikan firman-Mu.</span>
<span class="v-num v-30">30&nbsp;</span><span class="v AC4_30" data-id="AC4_30">Hulurkan tangan-Mu untuk menyembuhkan, dan melakukan tanda-tanda ajaib serta mukjizat dengan nama Hamba Suci-Mu Isa.’</span>
</div>
<div class="p">
<span class="v-num v-31">31&nbsp;</span><span class="v AC4_31" data-id="AC4_31">Setelah mereka berdoa, tempat mereka berhimpun itu bergoncang. Mereka semua dipenuhi dengan Roh Suci dan mengucap firman Allah dengan berani.</span>
</div>
<div class="s1">Orang beriman berkongsi segalanya</div>
<div class="p">
<span class="v-num v-32">32&nbsp;</span><span class="v AC4_32" data-id="AC4_32">Semua orang yang sudah percaya itu sehati sejiwa. Tiada seorang pun yang mengatakan sesuatu itu miliknya; mereka berkongsi segalanya.</span>
<span class="v-num v-33">33&nbsp;</span><span class="v AC4_33" data-id="AC4_33">Dengan kuasa yang hebat rasul-rasul itu bersaksi tentang kebangkitan Junjungan Isa. Kasih kurnia besar melimpahi mereka sekalian.</span>
<span class="v-num v-34">34&nbsp;</span><span class="v AC4_34" data-id="AC4_34">Tiada seorang pun di antara mereka yang kekurangan; kerana semua yang memiliki harta atau rumah telah menjualnya, membawa wang jualan itu</span>
<span class="v-num v-35">35&nbsp;</span><span class="v AC4_35" data-id="AC4_35">dan meletakkannya di kaki para rasul; lalu dibahagikanlah di antara mereka menurut keperluan masing-masing.</span>
</div>
<div class="p">
<span class="v-num v-36">36&nbsp;</span><span class="v AC4_36" data-id="AC4_36">Yusuf yang digelar para rasul Barnabas (yang diterjemahkan sebagai Anak Pendorong), orang Lewi dari Kuprus,</span>
<span class="v-num v-37">37&nbsp;</span><span class="v AC4_37" data-id="AC4_37">ada mempunyai tanah. Dia menjualnya lalu membawa wang jualan itu, dan meletakkannya di kaki para rasul.</span>
</div>

</div>
<div class="footer"><div class="nav">
<a class="prev" href="AC3.html">&lt;</a>
<a class="home" href="index.html">=</a>
<a class="next" href="AC5.html">&gt;</a>
</div></div>
</body>
</html>