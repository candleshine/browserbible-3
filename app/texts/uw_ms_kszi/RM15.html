<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Romans 15 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Kitab Suci Zabur Injil</a><a class="location" href="RM.html">Romans 15</a><a class="prev" href="RM14.html">&lt;</a>
<a class="home" href="index.html">=</a>
<a class="next" href="RM16.html">&gt;</a>
</div></div>
<div class="section chapter RM RM15 uw_ms_kszi ms" dir="ltr" lang="ms" data-id="RM15" data-nextid="RM16" data-previd="RM14">
<div class="c">15</div>
<div class="s1">Menerima satu sama lain</div>
<div class="p">
<span class="v-num v-1">1&nbsp;</span><span class="v RM15_1" data-id="RM15_1">Yang kuat di kalangan kita hendaklah menampung kelemahan orang yang tidak kuat, dan jangan hanya menyukakan hati sendiri.</span>
<span class="v-num v-2">2&nbsp;</span><span class="v RM15_2" data-id="RM15_2">Setiap orang haruslah menyukakan hati saudaranya sesama manusia untuk kebaikannya supaya dia menjadi teguh.</span>
<span class="v-num v-3">3&nbsp;</span><span class="v RM15_3" data-id="RM15_3">Al-Masih tidak menyukakan hati-Nya sendiri; sebaliknya telah tersurat: ‘Segala celaan daripada mereka yang mencela-Mu telah menimpa-Ku.’</span>
<span class="v-num v-4">4&nbsp;</span><span class="v RM15_4" data-id="RM15_4">Segala yang tersurat pada masa dahulu adalah untuk menjadi pengajaran kepada kita, supaya melalui kesabaran dan penglipuran daripada tulisan-tulisan suci itu kita mendapat harapan.</span>
</div>
<div class="p">
<span class="v-num v-5">5&nbsp;</span><span class="v RM15_5" data-id="RM15_5">Semoga Allah yang memberikan kesabaran dan galakan, mengurniaimu perpaduan yang sama terhadap satu sama lain, menurut Isa al-Masih.</span>
<span class="v-num v-6">6&nbsp;</span><span class="v RM15_6" data-id="RM15_6">Dengan demikian dapatlah kamu dengan sebulat hati dan suara memuliakan Allah, Bapa Junjungan kita Isa al-Masih.</span>
</div>
<div class="p">
<span class="v-num v-7">7&nbsp;</span><span class="v RM15_7" data-id="RM15_7">Terimalah satu sama lain, sebagaimana al-Masih telah menerima kita, demi kemuliaan Allah.</span>
<span class="v-num v-8">8&nbsp;</span><span class="v RM15_8" data-id="RM15_8">Sekarang aku berkata kepadamu bahawa Isa al-Masih telah menjadi hamba kepada umat yang bersunat demi kebenaran Allah, untuk meneguhkan janji yang telah dibuat kepada nenek moyang kita,</span>
<span class="v-num v-9">9&nbsp;</span><span class="v RM15_9" data-id="RM15_9">dan supaya bangsa-bangsa lain juga memuliakan Allah kerana belas kasihan-Nya, sebagaimana telah tersurat:</span>
</div>
<div class="b">&nbsp;</div>
<div class="q1">
<span class="v RM15_9" data-id="RM15_9">‘Kerana itulah Aku akan memuliakan-Mu</span>
</div>
<div class="q2">
<span class="v RM15_9" data-id="RM15_9">dalam kalangan bangsa-bangsa lain,</span>
</div>
<div class="q2">
<span class="v RM15_9" data-id="RM15_9">menyanyikan pujian bagi nama-Mu.’</span>
</div>
<div class="b">&nbsp;</div>
<div class="m">
<span class="v-num v-10">10&nbsp;</span><span class="v RM15_10" data-id="RM15_10">Seterusnya dikatakan lagi:</span>
</div>
<div class="b">&nbsp;</div>
<div class="q1">
<span class="v RM15_10" data-id="RM15_10">‘Bergembiralah, semua bangsa,</span>
</div>
<div class="q2">
<span class="v RM15_10" data-id="RM15_10">bersama umat-Nya!’</span>
</div>
<div class="b">&nbsp;</div>
<div class="m">
<span class="v-num v-11">11&nbsp;</span><span class="v RM15_11" data-id="RM15_11">Kemudian,</span>
</div>
<div class="b">&nbsp;</div>
<div class="q1">
<span class="v RM15_11" data-id="RM15_11">‘Pujilah Tuhan, hai semua bangsa!</span>
</div>
<div class="q2">
<span class="v RM15_11" data-id="RM15_11">Pujilah Dia, hai kamu semua manusia!’</span>
</div>
<div class="b">&nbsp;</div>
<div class="m">
<span class="v-num v-12">12&nbsp;</span><span class="v RM15_12" data-id="RM15_12">Yasyaya menyampaikan juga:</span>
</div>
<div class="b">&nbsp;</div>
<div class="q1">
<span class="v RM15_12" data-id="RM15_12">‘Akan ada tunas dari Isai,</span>
</div>
<div class="q2">
<span class="v RM15_12" data-id="RM15_12">Dialah yang bangkit memerintah</span>
</div>
<div class="q2">
<span class="v RM15_12" data-id="RM15_12">semua bangsa,</span>
</div>
<div class="q1">
<span class="v RM15_12" data-id="RM15_12">kepada-Nyalah semua bangsa akan</span>
</div>
<div class="q2">
<span class="v RM15_12" data-id="RM15_12">menaruh harapan.’</span>
</div>
<div class="b">&nbsp;</div>
<div class="m">
<span class="v-num v-13">13&nbsp;</span><span class="v RM15_13" data-id="RM15_13">Semoga Allah, sumber harapan, memenuhi hatimu dengan kegembiraan dan kesejahteraan dalam iman, supaya kamu dilimpahi harapan dengan kuasa Roh Suci.</span>
</div>
<div class="s1">Pelayanan Paulus</div>
<div class="p">
<span class="v-num v-14">14&nbsp;</span><span class="v RM15_14" data-id="RM15_14">Sekarang aku yakin tentangmu, saudara-saudaraku, bahawa kamu juga penuh dengan kebaikan dan pengetahuan serta dapat saling menasihati.</span>
<span class="v-num v-15">15&nbsp;</span><span class="v RM15_15" data-id="RM15_15">Namun begitu, saudara-saudaraku, aku telah menulis kepadamu dengan lebih tegas tentang hal-hal tertentu kerana kasih kurnia yang telah dikurniakan Allah kepadaku,</span>
<span class="v-num v-16">16&nbsp;</span><span class="v RM15_16" data-id="RM15_16">menjadikan aku hamba Isa al-Masih bagi bangsa-bangsa lain, menyampaikan berita baik daripada Allah, supaya persembahan bangsa-bangsa lain itu diterima Allah, disucikan oleh Roh Suci.</span>
</div>
<div class="p">
<span class="v-num v-17">17&nbsp;</span><span class="v RM15_17" data-id="RM15_17">Dengan demikian aku dapat berbangga dalam Isa al-Masih tentang hal-hal berkaitan Allah.</span>
<span class="v-num v-18">18&nbsp;</span><span class="v RM15_18" data-id="RM15_18">Aku tidak akan berani bercakap tentang sesuatu selain yang telah dilakukan oleh al-Masih melaluiku, dengan kata-kata dan perbuatan, untuk menjadikan bangsa-bangsa lain itu taat,</span>
<span class="v-num v-19">19&nbsp;</span><span class="v RM15_19" data-id="RM15_19">dalam bentuk alamat dan keajaiban besar, dengan kuasa Roh Allah. Dari Baitulmaqdis dan sekitarnya sampai ke Ilirikum aku telah menyampaikan berita baik al-Masih.</span>
<span class="v-num v-20">20&nbsp;</span><span class="v RM15_20" data-id="RM15_20">Aku ingin menyampaikan berita baik ini ke tempat-tempat nama al-Masih belum disebut orang. Dengan demikian aku tidak membina di atas tapak yang telah diletakkan oleh orang lain.</span>
<span class="v-num v-21">21&nbsp;</span><span class="v RM15_21" data-id="RM15_21">Sebagaimana yang telah tersurat:</span>
</div>
<div class="b">&nbsp;</div>
<div class="q1">
<span class="v RM15_21" data-id="RM15_21">‘Mereka yang belum pernah mendapat</span>
</div>
<div class="q2">
<span class="v RM15_21" data-id="RM15_21">khabar tentang-Nya akan melihat,</span>
</div>
<div class="q1">
<span class="v RM15_21" data-id="RM15_21">dan mereka yang belum pernah mendengar</span>
</div>
<div class="q2">
<span class="v RM15_21" data-id="RM15_21">akan mengerti.’</span>
</div>
<div class="b">&nbsp;</div>
<div class="m">
<span class="v-num v-22">22&nbsp;</span><span class="v RM15_22" data-id="RM15_22">Itulah sebabnya selalu sahaja tergendala hasratku hendak mengunjungimu.</span>
</div>
<div class="s1">Rancangan Paulus mengunjungi Rom</div>
<div class="p">
<span class="v-num v-23">23&nbsp;</span><span class="v RM15_23" data-id="RM15_23">Namun sekarang, kerana tiada lagi tempat bagiku di sini, dan sudah bertahun-tahun aku ingin melawatmu,</span>
<span class="v-num v-24">24&nbsp;</span><span class="v RM15_24" data-id="RM15_24">aku berharap dapat singgah di tempatmu ketika aku ke Sepanyol dan dapat bertemu denganmu. Aku juga berharap kamu akan membantuku meneruskan perjalanan ke sana setelah sejenak aku bergembira bersamamu.</span>
<span class="v-num v-25">25&nbsp;</span><span class="v RM15_25" data-id="RM15_25">Tetapi kini aku sedang dalam perjalanan ke Baitulmaqdis untuk membawakan bantuan kepada orang salih.</span>
<span class="v-num v-26">26&nbsp;</span><span class="v RM15_26" data-id="RM15_26">Orang Makedonia dan Akhaya telah membuat keputusan turut membantu orang salih yang miskin di Baitulmaqdis.</span>
<span class="v-num v-27">27&nbsp;</span><span class="v RM15_27" data-id="RM15_27">Ini dilakukan mereka dengan rela hati, malah mereka menganggapnya suatu kewajipan; kerana jika bangsa-bangsa lain telah mendapat bahagian bersama orang Israel dalam hal-hal rohani, maka seharusnyalah mereka membantu orang Israel dalam hal-hal lahiriah.</span>
<span class="v-num v-28">28&nbsp;</span><span class="v RM15_28" data-id="RM15_28">Setelah menjalankan tugas ini dan menyerahkan apa yang telah dikumpulkan, aku akan belayar ke Sepanyol dan singgah di tempatmu.</span>
<span class="v-num v-29">29&nbsp;</span><span class="v RM15_29" data-id="RM15_29">Aku yakin bahawa apabila ke tempatmu, aku akan datang dengan berkat al-Masih yang melimpah.</span>
</div>
<div class="p">
<span class="v-num v-30">30&nbsp;</span><span class="v RM15_30" data-id="RM15_30">Saudara-saudaraku, aku meminta kepadamu, demi Junjungan Isa al-Masih dan demi kasih daripada Roh Suci, berdoalah bersungguh-sungguh bersamaku kepada Allah bagi diriku,</span>
<span class="v-num v-31">31&nbsp;</span><span class="v RM15_31" data-id="RM15_31">supaya aku terhindar daripada orang yang tidak beriman di Yudea dan supaya bantuan yang kubawakan ke Baitulmaqdis ini disambut baik oleh orang salih di situ;</span>
<span class="v-num v-32">32&nbsp;</span><span class="v RM15_32" data-id="RM15_32">supaya dengan izin Allah aku sampai di tempatmu dengan gembira dan dapat berehat bersamamu.</span>
<span class="v-num v-33">33&nbsp;</span><span class="v RM15_33" data-id="RM15_33">Semoga Allah, sumber kesejahteraan, menyertai kamu semua. Amin.</span>
</div>

</div>
<div class="footer"><div class="nav">
<a class="prev" href="RM14.html">&lt;</a>
<a class="home" href="index.html">=</a>
<a class="next" href="RM16.html">&gt;</a>
</div></div>
</body>
</html>