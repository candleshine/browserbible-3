<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>John 13 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Kitab Suci Zabur Injil</a><a class="location" href="JN.html">John 13</a><a class="prev" href="JN12.html">&lt;</a>
<a class="home" href="index.html">=</a>
<a class="next" href="JN14.html">&gt;</a>
</div></div>
<div class="section chapter JN JN13 uw_ms_kszi ms" dir="ltr" lang="ms" data-id="JN13" data-nextid="JN14" data-previd="JN12">
<div class="c">13</div>
<div class="s1">Isa membasuh kaki pengikut-pengikut-Nya</div>
<div class="p">
<span class="v-num v-1">1&nbsp;</span><span class="v JN13_1" data-id="JN13_1">Sebelum perayaan Paska, Isa tahu bahawa telah sampai masanya Dia meninggalkan dunia ini dan pulang kepada Bapa. Setelah mengasihi sekalian orang yang menjadi milik-Nya di dunia ini, Isa mengasihi mereka hingga ke saat akhir.</span>
</div>
<div class="p">
<span class="v-num v-2">2&nbsp;</span><span class="v JN13_2" data-id="JN13_2">Semasa Isa dan pengikut-pengikut-Nya sedang makan malam, Iblis sudahpun menimbulkan niat di hati Yudas anak Simon Iskariot untuk mengkhianati Isa.</span>
<span class="v-num v-3">3&nbsp;</span><span class="v JN13_3" data-id="JN13_3">Isa tahu bahawa Bapa telah menyerahkan segala perkara kepada-Nya; bahawa Dia datang daripada Allah dan akan pulang kepada-Nya.</span>
<span class="v-num v-4">4&nbsp;</span><span class="v JN13_4" data-id="JN13_4">Dengan demikian, Isa berdiri lalu melucutkan jubah-Nya dan mengikat sehelai tuala di pinggang-Nya.</span>
<span class="v-num v-5">5&nbsp;</span><span class="v JN13_5" data-id="JN13_5">Kemudian Dia menuang air ke dalam sebuah besen lalu membasuh kaki para pengikut-Nya dan mengeringkannya dengan tuala di pinggang-Nya.</span>
</div>
<div class="p">
<span class="v-num v-6">6&nbsp;</span><span class="v JN13_6" data-id="JN13_6">Ketika Dia sampai kepada Simon Petrus, bertanyalah Simon kepada-Nya, ‘Junjungan, wajarkah Junjungan membasuh kakiku?’</span>
</div>
<div class="p">
<span class="v-num v-7">7&nbsp;</span><span class="v JN13_7" data-id="JN13_7">Isa menjawab, ‘Sekarang kamu tidak mengerti perbuatan-Ku ini tetapi pada kemudian hari kamu akan mengerti.’</span>
</div>
<div class="p">
<span class="v-num v-8">8&nbsp;</span><span class="v JN13_8" data-id="JN13_8">Petrus berkata kepada Isa, ‘Tidak! Junjungan sekali-kali tidak boleh membasuh kakiku!’</span>
</div>
<div class="p">
<span class="v JN13_8" data-id="JN13_8">Namun, Isa menjawab, ‘Jika Aku tidak membasuhmu, kamu tidaklah lagi mempunyai bahagian dalam apa yang Kulakukan.’</span>
</div>
<div class="p">
<span class="v-num v-9">9&nbsp;</span><span class="v JN13_9" data-id="JN13_9">Simon Petrus berkata, ‘Junjungan, kalau begitu janganlah basuh kakiku sahaja, basuhlah tangan dan kepalaku juga!’</span>
</div>
<div class="p">
<span class="v-num v-10">10&nbsp;</span><span class="v JN13_10" data-id="JN13_10">Isa berkata kepadanya, ‘Orang yang sudah mandi telah bersih seluruh tubuhnya, cuma kakinya yang perlu dibasuh. Kamu memang bersih tetapi bukan semua kamu.’</span>
<span class="v-num v-11">11&nbsp;</span><span class="v JN13_11" data-id="JN13_11">(Isa tahu siapa yang akan mengkhianati-Nya. Itulah sebabnya Dia berkata, ‘Bukan semua yang bersih.’)</span>
</div>
<div class="p">
<span class="v-num v-12">12&nbsp;</span><span class="v JN13_12" data-id="JN13_12">Setelah membasuh kaki para pengikut-Nya, Isa memakai semula jubah-Nya lalu bertelekan di meja dan berkata kepada mereka, ‘Fahamkah kamu apa yang Kulakukan untukmu?</span>
<span class="v-num v-13">13&nbsp;</span><span class="v JN13_13" data-id="JN13_13">Kamu memanggil-Ku Guru dan Junjungan. Tepatlah panggilanmu itu, kerana Aku memang Guru dan Junjungan.</span>
<span class="v-num v-14">14&nbsp;</span><span class="v JN13_14" data-id="JN13_14">Jika Aku sebagai Junjungan dan Gurumu sanggup membasuh kaki kamu, maka haruslah kamu saling membasuh kaki sesama sendiri.</span>
<span class="v-num v-15">15&nbsp;</span><span class="v JN13_15" data-id="JN13_15">Aku telah memberi teladan kepada kamu semua. Lakukanlah apa yang telah Kulakukan untukmu.</span>
<span class="v-num v-16">16&nbsp;</span><span class="v JN13_16" data-id="JN13_16">Sesungguhnya Aku berkata kepadamu, seorang hamba tidak mungkin lebih besar daripada tuannya. Begitu jugalah, seorang yang diutus tidak mungkin lebih besar daripada orang yang mengutusnya.</span>
<span class="v-num v-17">17&nbsp;</span><span class="v JN13_17" data-id="JN13_17">Sekiranya kamu mengerti hal ini dan melakukannya, diberkatilah kamu.</span>
</div>
<div class="p">
<span class="v-num v-18">18&nbsp;</span><span class="v JN13_18" data-id="JN13_18">‘Apa yang Kukatakan itu bukanlah tentang kesemua kamu. Aku mengenal setiap orang yang telah Kupilih. Tetapi apa yang tersurat di dalam Kitab Suci pasti terjadi, “Orang yang makan bersama-Ku akan berpaling menentang-Ku.”</span>
</div>
<div class="p">
<span class="v-num v-19">19&nbsp;</span><span class="v JN13_19" data-id="JN13_19">‘Aku memberitahumu hal ini sebelum berlaku supaya setelah terjadi nanti, kamu akan percaya bahawa Akulah Dia.</span>
<span class="v-num v-20">20&nbsp;</span><span class="v JN13_20" data-id="JN13_20">Sesungguhnya Aku berkata kepadamu, sesiapa yang menyambut orang yang Kuutus, menyambut Aku. Sesiapa yang menyambut-Ku, menyambut Dia yang mengutus-Ku.’</span>
</div>
<div class="s1">Isa mengatakan tentang pengkhianatan-Nya</div>
<div class="p">
<span class="v-num v-21">21&nbsp;</span><span class="v JN13_21" data-id="JN13_21">Setelah melafazkan kata-kata itu, Isa berasa gundah. Dia pun berkata dengan terus-terang, ‘Sesungguhnya Aku berkata kepadamu, salah seorang daripadamu akan mengkhianati-Ku.’</span>
</div>
<div class="p">
<span class="v-num v-22">22&nbsp;</span><span class="v JN13_22" data-id="JN13_22">Para pengikut Isa berpandangan, tertanya-tanya dalam hati siapa agaknya yang dimaksudkan oleh Isa.</span>
<span class="v-num v-23">23&nbsp;</span><span class="v JN13_23" data-id="JN13_23">Salah seorang pengikut yang dikasihi oleh Isa bertelekan di sisi-Nya.</span>
<span class="v-num v-24">24&nbsp;</span><span class="v JN13_24" data-id="JN13_24">Simon Petrus pun memberi isyarat kepadanya, ‘Tanyalah, siapa yang dimaksudkan-Nya itu.’</span>
</div>
<div class="p">
<span class="v-num v-25">25&nbsp;</span><span class="v JN13_25" data-id="JN13_25">Pengikut itu melayah dekat kepada Isa lalu bertanya, ‘Siapakah dia, ya Junjungan?’</span>
</div>
<div class="p">
<span class="v-num v-26">26&nbsp;</span><span class="v JN13_26" data-id="JN13_26">Isa menjawab, ‘Orang yang Kuberi roti yang telah Kucelupkan ke dalam mangkuk, dialah orangnya.’ Isa pun mengambil secebis roti, dicelupkannya lalu diberikannya kepada Yudas anak Simon Iskariot.</span>
<span class="v-num v-27">27&nbsp;</span><span class="v JN13_27" data-id="JN13_27">Sebaik-baik Yudas menerima roti itu, masuklah Iblis ke dalam hatinya.</span>
</div>
<div class="p">
<span class="v JN13_27" data-id="JN13_27">Isa pun berkata kepadanya, ‘Apa yang hendak kaulakukan, segeralah lakukan.’</span>
<span class="v-num v-28">28&nbsp;</span><span class="v JN13_28" data-id="JN13_28">Tidak seorang pun yang makan di situ tahu apa maksudnya Isa berkata demikian kepada Yudas.</span>
<span class="v-num v-29">29&nbsp;</span><span class="v JN13_29" data-id="JN13_29">Beberapa orang pengikut Isa menyangka Isa menyuruh Yudas membeli bekalan yang diperlukan untuk perayaan Paska, atau memberi sedekah kepada orang miskin kerana Yudas yang bertanggungjawab atas wang mereka.</span>
<span class="v-num v-30">30&nbsp;</span><span class="v JN13_30" data-id="JN13_30">Yudas menyambut roti yang dihulurkan oleh Isa lalu segera pergi. Ketika itu hari sudah malam.</span>
</div>
<div class="p">
<span class="v-num v-31">31&nbsp;</span><span class="v JN13_31" data-id="JN13_31">Setelah Yudas pergi, Isa berkata, ‘Sekarang Putera Insan dimuliakan, dan Allah dimuliakan melalui-Nya.</span>
<span class="v-num v-32">32&nbsp;</span><span class="v JN13_32" data-id="JN13_32">Jika Allah dimuliakan melalui Dia, Allah pun akan memuliakan Dia di dalam diri-Nya segera.</span>
</div>
<div class="p">
<span class="v-num v-33">33&nbsp;</span><span class="v JN13_33" data-id="JN13_33">‘Anak-anak-Ku, Aku tidak akan lama lagi bersamamu. Kamu akan mencari-Ku, tetapi apa yang telah Kukatakan kepada orang Yahudi kini Kukatakan kepadamu juga, “Ke mana Aku pergi, kamu tidak dapat ikut.”</span>
</div>
<div class="p">
<span class="v-num v-34">34&nbsp;</span><span class="v JN13_34" data-id="JN13_34">‘Inilah perintah baru yang Kuberikan kepadamu: Kasihilah satu sama lain. Sebagaimana Aku telah mengasihimu, kasihilah sesama sendiri.</span>
<span class="v-num v-35">35&nbsp;</span><span class="v JN13_35" data-id="JN13_35">Daripada sikapmu yang saling mengasihi itu, semua orang akan tahu bahawa kamu pengikut-Ku.’</span>
</div>
<div class="s1">Isa memperingatkan Petrus</div>
<div class="p">
<span class="v-num v-36">36&nbsp;</span><span class="v JN13_36" data-id="JN13_36">Simon Petrus bertanya kepada Isa, ‘Ke mana Junjungan hendak pergi?’</span>
</div>
<div class="p">
<span class="v JN13_36" data-id="JN13_36">Isa menjawab, ‘Ke mana Aku pergi, kamu tidak dapat mengikut-Ku sekarang, tetapi satu hari nanti kamu akan mengikut-Ku ke situ.’</span>
</div>
<div class="p">
<span class="v-num v-37">37&nbsp;</span><span class="v JN13_37" data-id="JN13_37">Petrus bertanya lagi, ‘Junjungan, mengapa aku tidak dapat mengikut Engkau sekarang? Aku rela mati untuk-Mu, Junjungan!’</span>
</div>
<div class="p">
<span class="v-num v-38">38&nbsp;</span><span class="v JN13_38" data-id="JN13_38">Isa menjawab, ‘Benarkah kamu rela mati untuk-Ku? Sesungguhnya Aku berkata kepadamu, sebelum ayam berkokok, kamu akan menyangkal Aku tiga kali.</span>
</div>

</div>
<div class="footer"><div class="nav">
<a class="prev" href="JN12.html">&lt;</a>
<a class="home" href="index.html">=</a>
<a class="next" href="JN14.html">&gt;</a>
</div></div>
</body>
</html>