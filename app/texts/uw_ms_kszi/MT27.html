<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 27 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 27</a><a class="prev" href="MT26.html">&lt;</a>
<a class="home" href="index.html">=</a>
<a class="next" href="MT28.html">&gt;</a>
</div></div>
<div class="section chapter MT MT27 uw_ms_kszi ms" dir="ltr" lang="ms" data-id="MT27" data-nextid="MT28" data-previd="MT26">
<div class="c">27</div>
<div class="s1">Yudas menggantung diri</div>
<div class="p">
<span class="v-num v-1">1&nbsp;</span><span class="v MT27_1" data-id="MT27_1">Setelah siang, semua ketua imam dan tua-tua berpakat untuk membunuh Isa.</span>
<span class="v-num v-2">2&nbsp;</span><span class="v MT27_2" data-id="MT27_2">Mereka menyuruh orang mengikat-Nya. Kemudian mereka membawa-Nya lalu menyerahkan-Nya kepada gabenor, Pontius Pilatus.</span>
</div>
<div class="p">
<span class="v-num v-3">3&nbsp;</span><span class="v MT27_3" data-id="MT27_3">Apabila Yudas yang mengkhianati-Nya melihat bahawa Isa telah dijatuhi hukum mati, dia menyesali perbuatannya lalu mengembalikan tiga puluh keping wang perak ke hadapan ketua-ketua imam dan tua-tua.</span>
<span class="v-num v-4">4&nbsp;</span><span class="v MT27_4" data-id="MT27_4">Yudas berkata, ‘Aku berdosa menyebabkan tumpahnya darah orang yang tidak bersalah.’</span>
</div>
<div class="p">
<span class="v MT27_4" data-id="MT27_4">Kata mereka, ‘Apa kami peduli? Tanganilah sendiri!’</span>
</div>
<div class="p">
<span class="v-num v-5">5&nbsp;</span><span class="v MT27_5" data-id="MT27_5">Yudas pun mencampakkan keping-keping wang perak itu ke dalam rumah ibadat lalu pergi menggantung dirinya.</span>
</div>
<div class="p">
<span class="v-num v-6">6&nbsp;</span><span class="v MT27_6" data-id="MT27_6">Ketua-ketua imam memungut wang perak itu lalu berkata, ‘Menurut hukum, kita tidak boleh memasukkan wang ini ke dalam perbendaharaan rumah ibadat, kerana wang ini harga darah.’</span>
<span class="v-num v-7">7&nbsp;</span><span class="v MT27_7" data-id="MT27_7">Mereka bermesyuarat lalu menggunakan wang itu untuk membeli ladang tukang tembikar bagi dijadikan tempat perkuburan orang asing.</span>
<span class="v-num v-8">8&nbsp;</span><span class="v MT27_8" data-id="MT27_8">Oleh itu padang tersebut dipanggil Padang Darah hingga hari ini.</span>
<span class="v-num v-9">9&nbsp;</span><span class="v MT27_9" data-id="MT27_9">Dengan demikian berlakulah kata-kata Nabi Yeremia: ‘Maka mereka pun mengambil tiga puluh keping wang perak itu, harga Dia yang telah dinilai oleh anak-anak Israel,</span>
<span class="v-num v-10">10&nbsp;</span><span class="v MT27_10" data-id="MT27_10">lalu membeli padang untuk pengebumian orang asing, demikian firman Tuhan kepadaku.’</span>
</div>
<div class="s1">Isa di hadapan Pilatus</div>
<div class="p">
<span class="v-num v-11">11&nbsp;</span><span class="v MT27_11" data-id="MT27_11">Gabenor bertanya kepada Isa yang berdiri di hadapannya, ‘Adakah Kamu Raja orang Yahudi?’</span>
</div>
<div class="p">
<span class="v MT27_11" data-id="MT27_11">Isa berkata, ‘Begitulah seperti katamu.’</span>
</div>
<div class="p">
<span class="v-num v-12">12&nbsp;</span><span class="v MT27_12" data-id="MT27_12">Ketika Dia dituduh oleh ketua-ketua imam dan tua-tua, Dia tidak berkata suatu apa.</span>
<span class="v-num v-13">13&nbsp;</span><span class="v MT27_13" data-id="MT27_13">Kemudian Pilatus berkata kepada-Nya, ‘Tidakkah kamu dengar betapa banyaknya tuduhan terhadapmu dalam kesaksian mereka?’</span>
<span class="v-num v-14">14&nbsp;</span><span class="v MT27_14" data-id="MT27_14">Tetapi Isa tidak berkata sepatah pun, sehingga amat hairan gabenor melihat-Nya.</span>
</div>
<div class="p">
<span class="v-num v-15">15&nbsp;</span><span class="v MT27_15" data-id="MT27_15">Pada perayaan Paska, lazimnya gabenor membebaskan dari penjara seorang yang dikehendaki oleh orang ramai.</span>
<span class="v-num v-16">16&nbsp;</span><span class="v MT27_16" data-id="MT27_16">Pada masa itu ada seorang banduan yang terkenal jahatnya, bernama Barabas.</span>
<span class="v-num v-17">17&nbsp;</span><span class="v MT27_17" data-id="MT27_17">Setelah mereka berhimpun, Pilatus bertanya, ‘Yang mana kamu mahu aku bebaskan dan serahkan ke tanganmu, Barabas atau Isa yang dipanggil al-Masih?’</span>
<span class="v-num v-18">18&nbsp;</span><span class="v MT27_18" data-id="MT27_18">Gabenor mengetahui bahawa mereka telah menyerahkan Isa kepadanya kerana iri hati.</span>
</div>
<div class="p">
<span class="v-num v-19">19&nbsp;</span><span class="v MT27_19" data-id="MT27_19">Sedang gabenor duduk di atas kerusi penghakiman, isterinya berkirim pesan kepadanya, ‘Jangan apa-apakan orang yang tidak bersalah; hari ini aku banyak menanggung azab dalam mimpi kerana-Nya.’</span>
</div>
<div class="p">
<span class="v-num v-20">20&nbsp;</span><span class="v MT27_20" data-id="MT27_20">Tetapi ketua-ketua hakim dan tua-tua dapat meyakinkan orang ramai supaya meminta Barabas dibebaskan dan Isa dibunuh.</span>
</div>
<div class="p">
<span class="v-num v-21">21&nbsp;</span><span class="v MT27_21" data-id="MT27_21">Gabenor berkata kepada mereka, ‘Yang mana antara dua orang ini kamu mahu aku bebaskan dan serahkan ke tanganmu?’</span>
</div>
<div class="p">
<span class="v MT27_21" data-id="MT27_21">Mereka menjawab, ‘Barabas!’</span>
</div>
<div class="p">
<span class="v-num v-22">22&nbsp;</span><span class="v MT27_22" data-id="MT27_22">Pilatus bertanya kepada mereka, ‘Jadi, apa yang harus kubuat dengan Isa yang dipanggil al-Masih?’</span>
</div>
<div class="p">
<span class="v MT27_22" data-id="MT27_22">Kesemua mereka berkata kepadanya, ‘Salibkan Dia!’</span>
</div>
<div class="p">
<span class="v-num v-23">23&nbsp;</span><span class="v MT27_23" data-id="MT27_23">Gabenor berkata, ‘Mengapa, apakah kejahatan yang telah dilakukan-Nya?’</span>
</div>
<div class="p">
<span class="v MT27_23" data-id="MT27_23">Tetapi mereka berseru semakin lantang, ‘Salibkan Dia!’</span>
</div>
<div class="p">
<span class="v-num v-24">24&nbsp;</span><span class="v MT27_24" data-id="MT27_24">Apabila Pilatus melihat bahawa dia tidak dapat mempengaruhi mereka malah mereka mula hendak merusuh, dia mengambil air lalu membasuh tangannya di hadapan orang ramai itu sambil berkata, ‘Aku bebas daripada kesalahan menumpahkan darah orang yang baik ini. Kamu tanganilah sendiri.’</span>
</div>
<div class="p">
<span class="v-num v-25">25&nbsp;</span><span class="v MT27_25" data-id="MT27_25">Kesemua mereka menjawab, ‘Biarlah darah-Nya tertanggung di atas kami dan zuriat kami.”</span>
</div>
<div class="p">
<span class="v-num v-26">26&nbsp;</span><span class="v MT27_26" data-id="MT27_26">Pilatus pun membebaskan Barabas kepada mereka; dan setelah menyesah Isa, dia menyerahkan-Nya untuk disalib.</span>
</div>
<div class="s1">Askar mengejek Isa</div>
<div class="p">
<span class="v-num v-27">27&nbsp;</span><span class="v MT27_27" data-id="MT27_27">Kemudian askar-askar gabenor membawa Isa ke balai istananya dan menghimpunkan seluruh pasukan tentera di situ.</span>
<span class="v-num v-28">28&nbsp;</span><span class="v MT27_28" data-id="MT27_28">Mereka melucutkan pakaian-Nya dan menyarungkan jubah ungu ke tubuh-Nya.</span>
<span class="v-num v-29">29&nbsp;</span><span class="v MT27_29" data-id="MT27_29">Mereka membuat mahkota daripada duri lalu meletakkannya di atas kepala Isa dan menggenggamkan mensiang di tangan kanan-Nya. Kemudian mereka berlutut kepada-Nya sambil mengejek-Nya, ‘Hai Raja orang Yahudi!’</span>
<span class="v-num v-30">30&nbsp;</span><span class="v MT27_30" data-id="MT27_30">Selepas itu mereka meludahi-Nya dan memukul kepala-Nya dengan mensiang itu.</span>
<span class="v-num v-31">31&nbsp;</span><span class="v MT27_31" data-id="MT27_31">Setelah selesai mereka mempermainkan-Nya, mereka melucutkan jubah ungu itu dan mengenakan semula pakaian-Nya lalu membawa-Nya untuk disalib.</span>
</div>
<div class="s1">Isa disalib</div>
<div class="p">
<span class="v-num v-32">32&nbsp;</span><span class="v MT27_32" data-id="MT27_32">Dalam perjalanan, mereka bertemu dengan seorang lelaki dari Kirene bernama Simon. Mereka memaksanya mengangkat kayu salib Isa.</span>
<span class="v-num v-33">33&nbsp;</span><span class="v MT27_33" data-id="MT27_33">Mereka pun sampai di suatu tempat dipanggil Golgota, bermakna Tempat Tengkorak.</span>
<span class="v-num v-34">34&nbsp;</span><span class="v MT27_34" data-id="MT27_34">Di situ mereka memberi-Nya air anggur masam bercampur hempedu dan menyuruh-Nya minum. Tetapi setelah merasanya, Dia enggan minum.</span>
<span class="v-num v-35">35&nbsp;</span><span class="v MT27_35" data-id="MT27_35">Selepas itu mereka menyalib-Nya, dan membahagikan pakaiannya dengan membuang undi, maka berlakulah seperti yang di nubuatkan:</span>
</div>
<div class="b">&nbsp;</div>
<div class="q1">
<span class="v MT27_35" data-id="MT27_35">‘Mereka bahagikan pakaian-Ku</span>
</div>
<div class="q2">
<span class="v MT27_35" data-id="MT27_35">antara mereka,</span>
</div>
<div class="q1">
<span class="v MT27_35" data-id="MT27_35">untuk mendapat pakaian-Ku mereka membuang undi.’</span>
</div>
<div class="b">&nbsp;</div>
<div class="p">
<span class="v-num v-36">36&nbsp;</span><span class="v MT27_36" data-id="MT27_36">Kemudian mereka duduk berjaga di situ.</span>
<span class="v-num v-37">37&nbsp;</span><span class="v MT27_37" data-id="MT27_37">Di atas kayu salib Isa mereka memaparkan tuduhan terhadap-Nya: </span>
<span class="v-num v-38">38&nbsp;</span><span class="v MT27_38" data-id="MT27_38">Dua orang perompak disalib bersama-Nya, seorang di kanan dan seorang di sebelah kiri-Nya.</span>
<span class="v-num v-39">39&nbsp;</span><span class="v MT27_39" data-id="MT27_39">Orang yang lalu di situ melemparkan kata-kata kufur kepada-Nya. Sambil menggeleng-gelengkan kepala</span>
<span class="v-num v-40">40&nbsp;</span><span class="v MT27_40" data-id="MT27_40">mereka berkata, ‘Engkau dapat memusnahkan rumah ibadat dan membinanya semula dalam tiga hari; selamatkanlah diri-Mu! Kalau Engkau Putera Allah, turunlah dari kayu salib itu.’</span>
</div>
<div class="p">
<span class="v-num v-41">41&nbsp;</span><span class="v MT27_41" data-id="MT27_41">Begitu jugalah ketua-ketua imam, guru-guru Taurat dan tua-tua, turut mengejek Isa:</span>
<span class="v-num v-42">42&nbsp;</span><span class="v MT27_42" data-id="MT27_42">‘Dia telah menyelamatkan orang lain; diri-Nya sendiri tidak dapat diselamatkan-Nya. Kalau benar dia Raja Israel, turunlah dari kayu salib itu sekarang, baru kami percaya kepada-Nya.</span>
<span class="v-num v-43">43&nbsp;</span><span class="v MT27_43" data-id="MT27_43">Dia percayakan Allah. Biar Allah menyelamatkan-Nya sekarang, kalau Allah mahu mengakui-Nya; kerana Dia berkata, “Aku Putera Allah.”’</span>
<span class="v-num v-44">44&nbsp;</span><span class="v MT27_44" data-id="MT27_44">Perompak yang disalib bersama Isa pun menghina-Nya dengan kata-kata demikian.</span>
</div>
<div class="p">
<span class="v-num v-45">45&nbsp;</span><span class="v MT27_45" data-id="MT27_45">Dari tengah hari hingga tiga petang, seluruh negeri itu diselubungi kegelapan.</span>
<span class="v-num v-46">46&nbsp;</span><span class="v MT27_46" data-id="MT27_46">Kira-kira pukul tiga petang, Isa berseru dengan suara yang lantang, </span>
</div>
<div class="p">
<span class="v-num v-47">47&nbsp;</span><span class="v MT27_47" data-id="MT27_47">Sesetengah orang yang berdiri di situ berkata, apabila mendengar seruan-Nya itu, ‘Orang ini memanggil Ilyas.’</span>
</div>
<div class="p">
<span class="v-num v-48">48&nbsp;</span><span class="v MT27_48" data-id="MT27_48">Serta-merta seorang daripada mereka mengambil span, memenuhinya dengan air anggur masam dan meletakkannya pada mensiang lalu menawarkannya kepada Isa sebagai minuman.</span>
<span class="v-num v-49">49&nbsp;</span><span class="v MT27_49" data-id="MT27_49">Yang lain berkata, ‘Jangan hiraukan Dia; mari kita lihat kalau Ilyas datang menyelamatkan-Nya.’</span>
</div>
<div class="p">
<span class="v-num v-50">50&nbsp;</span><span class="v MT27_50" data-id="MT27_50">Isa berseru lantang sekali lagi, lalu menyerahkan roh-Nya dengan nafas terakhir.</span>
</div>
<div class="p">
<span class="v-num v-51">51&nbsp;</span><span class="v MT27_51" data-id="MT27_51">Sejurus itu tirai rumah ibadat koyak dari atas ke bawah, bumi digegar gempa dan batu-batu pejal terbelah;</span>
<span class="v-num v-52">52&nbsp;</span><span class="v MT27_52" data-id="MT27_52">kubur-kubur terbuka; dan banyak jenazah orang yang taat akan Allah dibangkitkan semula;</span>
<span class="v-num v-53">53&nbsp;</span><span class="v MT27_53" data-id="MT27_53">mereka keluar dari kubur dan selepas Isa dibangkitkan semula, mereka masuk ke kota suci itu dan menampakkan diri kepada sebilangan besar orang di situ.</span>
</div>
<div class="p">
<span class="v-num v-54">54&nbsp;</span><span class="v MT27_54" data-id="MT27_54">Apabila ketua tentera dan orangnya yang mengawal Isa melihat gempa bumi serta kejadian-kejadian lain, mereka pun ketakutan lalu berkata, ‘Benarlah Dia Putera Allah!’</span>
</div>
<div class="p">
<span class="v-num v-55">55&nbsp;</span><span class="v MT27_55" data-id="MT27_55">Ramai wanita yang telah mengikut Isa dari Galilea dan melayani-Nya ada di situ, melihat dari jauh.</span>
<span class="v-num v-56">56&nbsp;</span><span class="v MT27_56" data-id="MT27_56">Antara mereka ialah Maryam Magdalena dan Maryam ibu kepada Yakobus dan Yusuf serta ibu kepada anak-anak Zebedeus.</span>
</div>
<div class="s1">Isa dimakamkan</div>
<div class="p">
<span class="v-num v-57">57&nbsp;</span><span class="v MT27_57" data-id="MT27_57">Apabila malam menjelang, datang seorang hartawan dari Arimatea, bernama Yusuf, yang telah menjadi pengikut Isa.</span>
<span class="v-num v-58">58&nbsp;</span><span class="v MT27_58" data-id="MT27_58">Dia pergi menghadap Pilatus dan memohon jenazah Isa. Pilatus pun memerintahkan orang menyerahkan jenazah itu kepadanya.</span>
<span class="v-num v-59">59&nbsp;</span><span class="v MT27_59" data-id="MT27_59">Yusuf mengambil jenazah itu dan mengkafankannya dengan kain linen yang bersih.</span>
<span class="v-num v-60">60&nbsp;</span><span class="v MT27_60" data-id="MT27_60">Dia membaringkan jenazah itu di dalam sebuah makam miliknya yang baru digalinya daripada batu pejal. Kemudian dia menggulingkan sebuah batu besar menutup pintu makam itu, lalu pergi dari situ.</span>
<span class="v-num v-61">61&nbsp;</span><span class="v MT27_61" data-id="MT27_61">Ketika itu Maryam Magdalena ada di situ, begitu juga Maryam yang seorang lagi. Mereka sedang duduk berhadapan makam itu.</span>
</div>
<div class="p">
<span class="v-num v-62">62&nbsp;</span><span class="v MT27_62" data-id="MT27_62">Pada keesokannya, iaitu sehari selepas Hari Persediaan, ketua-ketua imam dan orang Farisi datang beramai-ramai menghadap Pilatus.</span>
<span class="v-num v-63">63&nbsp;</span><span class="v MT27_63" data-id="MT27_63">Mereka berkata, ‘Tuan, kami teringat, sewaktu Dia masih hidup si penipu itu ada berkata, “Selepas tiga hari Aku akan bangkit.”</span>
<span class="v-num v-64">64&nbsp;</span><span class="v MT27_64" data-id="MT27_64">Oleh itu, silalah tuan perintahkan supaya dipastikan makam-Nya tidak dapat dibuka hingga tamat hari ketiga. Kami takut kalau-kalau para pengikut-Nya datang pada waktu malam dan mencuri mayat-Nya dibawa pergi, lalu berkata kepada orang ramai, “Dia telah bangkit daripada kematian.” Penipuan ini pasti lebih dahsyat daripada penipuan pertama.’</span>
<span class="v-num v-65">65&nbsp;</span><span class="v MT27_65" data-id="MT27_65">Pilatus berkata kepada mereka, ‘Bawalah beberapa pengawal. Pergilah sendiri, buat apa yang kamu fikirkan perlu untuk menjaga makam itu.’</span>
<span class="v-num v-66">66&nbsp;</span><span class="v MT27_66" data-id="MT27_66">Mereka pun pergi melakukannya. Mereka memperkukuh makam itu supaya tidak dapat dibuka langsung, dan mereka menugaskan pengawal berjaga di situ.</span>
</div>

</div>
<div class="footer"><div class="nav">
<a class="prev" href="MT26.html">&lt;</a>
<a class="home" href="index.html">=</a>
<a class="next" href="MT28.html">&gt;</a>
</div></div>
</body>
</html>