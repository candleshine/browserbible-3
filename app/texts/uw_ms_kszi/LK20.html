<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 20 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 20</a><a class="prev" href="LK19.html">&lt;</a>
<a class="home" href="index.html">=</a>
<a class="next" href="LK21.html">&gt;</a>
</div></div>
<div class="section chapter LK LK20 uw_ms_kszi ms" dir="ltr" lang="ms" data-id="LK20" data-nextid="LK21" data-previd="LK19">
<div class="c">20</div>
<div class="s1">Kekuasaan Isa dipersoalkan</div>
<div class="m">
<span class="v-num v-1">1&nbsp;</span><span class="v LK20_1" data-id="LK20_1">Pada suatu hari ketika Isa mengajar orang ramai di dalam rumah ibadat dan memberitakan perkhabaran yang baik, ketua-ketua imam, guru-guru Taurat dan para tua-tua datang kepada Isa.</span>
<span class="v-num v-2">2&nbsp;</span><span class="v LK20_2" data-id="LK20_2">Mereka berkata kepada-Nya, ‘Katakanlah kepada kami atas kuasa siapakah Engkau laksanakan segala perkara ini. Siapakah yang memberikan kuasa ini kepada-Mu?’</span>
</div>
<div class="p">
<span class="v-num v-3">3&nbsp;</span><span class="v LK20_3" data-id="LK20_3">Isa menjawab, ‘Aku juga hendak bertanya kepadamu suatu perkara. Katakanlah kepada-Ku</span>
<span class="v-num v-4">4&nbsp;</span><span class="v LK20_4" data-id="LK20_4">pengimadan Yahya itu datang daripada siapa, syurga atau manusia?’</span>
</div>
<div class="p">
<span class="v-num v-5">5&nbsp;</span><span class="v LK20_5" data-id="LK20_5">Mereka berbincang sesama sendiri, ‘Jikalau kita katakan, “Daripada syurga,” Dia akan berkata, “Jikalau begitu, mengapakah kamu tidak percaya kepadanya?”</span>
<span class="v-num v-6">6&nbsp;</span><span class="v LK20_6" data-id="LK20_6">Sebaliknya, jikalau kita katakan, “Daripada manusia,” orang ramai sudah tentu akan merejam kita kerana mereka yakin bahawa Yahya itu seorang nabi.’</span>
</div>
<div class="p">
<span class="v-num v-7">7&nbsp;</span><span class="v LK20_7" data-id="LK20_7">Mereka pun menjawab kepada Isa bahawa mereka tidak mengetahui dari mana asalnya pengimadan Yahya itu.</span>
</div>
<div class="p">
<span class="v-num v-8">8&nbsp;</span><span class="v LK20_8" data-id="LK20_8">Oleh itu, Isa pun berkata kepada mereka, ‘Aku juga tidak akan memberitahu kamu atas kuasa siapa Aku melakukan segala perkara ini.’</span>
</div>
<div class="s1">Ibarat tentang penyewa ladang</div>
<div class="p">
<span class="v-num v-9">9&nbsp;</span><span class="v LK20_9" data-id="LK20_9">Kemudian Isa menceritakan ibarat ini kepada orang ramai: ‘Seorang menanami ladang anggur. Dia menyewakan ladang itu kepada beberapa orang petani lalu berangkat ke negeri lain dan tinggal beberapa lama di situ.</span>
<span class="v-num v-10">10&nbsp;</span><span class="v LK20_10" data-id="LK20_10">Pada musim buah-buahan dia menyuruh seorang hamba pergi kepada petani-petani itu untuk menerima hasil buah-buahan bahagiannya daripada mereka tetapi petani-petani itu memukul hamba tersebut lalu mengusirnya balik dengan tangan kosong.</span>
<span class="v-num v-11">11&nbsp;</span><span class="v LK20_11" data-id="LK20_11">Pemilik ladang itu menyuruh seorang hamba yang lain pula. Tetapi petani-petani itu memukulnya, mencercanya dan mengusirnya dengan tangan kosong juga.</span>
<span class="v-num v-12">12&nbsp;</span><span class="v LK20_12" data-id="LK20_12">Pemilik ladang itu menyuruh hamba yang ketiga. Tetapi petani-petani itu mencederakannya lalu mengusirnya.</span>
</div>
<div class="p">
<span class="v-num v-13">13&nbsp;</span><span class="v LK20_13" data-id="LK20_13">‘Pemilik ladang itu berkata, “Apakah yang hendak kubuat? Baik kusuruh puteraku yang kukasihi. Tentu petani-petani itu akan menghormatinya.”</span>
</div>
<div class="p">
<span class="v-num v-14">14&nbsp;</span><span class="v LK20_14" data-id="LK20_14">‘Tetapi apabila petani-petani itu melihatnya, mereka berbincang sesama sendiri, “Inilah warisnya. Marilah kita bunuh dia supaya ladang ini menjadi hak kita.”</span>
<span class="v-num v-15">15&nbsp;</span><span class="v LK20_15" data-id="LK20_15">Mereka pun mengusirnya keluar dari ladang lalu membunuhnya.’</span>
</div>
<div class="p">
<span class="v LK20_15" data-id="LK20_15">Isa bertanya, ‘Apakah yang akan dilakukan oleh pemilik ladang terhadap petani-petani tersebut?</span>
<span class="v-num v-16">16&nbsp;</span><span class="v LK20_16" data-id="LK20_16">Sudah tentu dia akan datang dan membunuh petani-petani itu lalu menyewakan ladang anggur itu kepada orang lain pula.’</span>
</div>
<div class="p">
<span class="v LK20_16" data-id="LK20_16">Setelah orang ramai itu mendengar ibarat ini, mereka berkata, ‘Semoga tidak begitu!’</span>
</div>
<div class="p">
<span class="v-num v-17">17&nbsp;</span><span class="v LK20_17" data-id="LK20_17">Tetapi Isa memandang mereka dan bertanya, ‘Kalau begitu, apakah maksud ayat yang tersurat ini:</span>
</div>
<div class="b">&nbsp;</div>
<div class="q1">
<span class="v LK20_17" data-id="LK20_17">‘ “Batu yang dibuang oleh pembina</span>
</div>
<div class="q1">
<span class="v LK20_17" data-id="LK20_17">telah menjadi batu penjuru?”</span>
</div>
<div class="b">&nbsp;</div>
<div class="m">
<span class="v-num v-18">18&nbsp;</span><span class="v LK20_18" data-id="LK20_18">‘Sesiapa yang jatuh pada batu itu akan hancur luluh, dan sesiapa yang ditimpa batu itu akan remuk-redam.’</span>
</div>
<div class="s1">Pertanyaan tentang pembayaran cukai</div>
<div class="p">
<span class="v-num v-19">19&nbsp;</span><span class="v LK20_19" data-id="LK20_19">Guru-guru Taurat dan ketua-ketua imam mencari jalan hendak menangkap Isa ketika itu juga kerana mereka mengetahui Isa telah menujukan ibarat itu terhadap mereka. Tetapi mereka takut akan orang ramai.</span>
</div>
<div class="p">
<span class="v-num v-20">20&nbsp;</span><span class="v LK20_20" data-id="LK20_20">Mereka menunggu peluang. Lalu mereka mengutus beberapa orang supaya berpura-pura ikhlas untuk memerangkap Isa dengan mengemukakan pertanyaan tertentu supaya mereka dapat menyerahkan Isa ke dalam kawalan dan bidang penghakiman gabenor.</span>
<span class="v-num v-21">21&nbsp;</span><span class="v LK20_21" data-id="LK20_21">Mereka bertanya kepada Isa, ‘Tuan Guru, kami mengetahui apa yang Tuan Guru katakan dan ajarkan itu betul. Kami juga mengetahui Tuan Guru tidak pilih kasih kepada seseorang tetapi dengan ikhlas mengajarkan jalan Allah.</span>
<span class="v-num v-22">22&nbsp;</span><span class="v LK20_22" data-id="LK20_22">Beritahulah kami, mengikut Taurat patutkah kami membayar cukai kepada Kaisar?’</span>
</div>
<div class="p">
<span class="v-num v-23">23&nbsp;</span><span class="v LK20_23" data-id="LK20_23">Isa mengetahui niat muslihat mereka lalu berkata,</span>
<span class="v-num v-24">24&nbsp;</span><span class="v LK20_24" data-id="LK20_24">‘Tunjukkanlah Aku sekeping mata wang. Gambar dan nama siapakah ini?’</span>
</div>
<div class="p">
<span class="v-num v-25">25&nbsp;</span><span class="v LK20_25" data-id="LK20_25">Mereka menjawab, ‘Gambar dan nama Kaisar.’</span>
</div>
<div class="p">
<span class="v LK20_25" data-id="LK20_25">Isa berkata kepada mereka, ‘Kalau begitu, berikan milik Kaisar kepada Kaisar, dan milik Allah kepada Allah.’</span>
</div>
<div class="p">
<span class="v-num v-26">26&nbsp;</span><span class="v LK20_26" data-id="LK20_26">Oleh yang demikian, mereka tidak dapat memerangkap Isa di hadapan orang ramai itu. Mereka diam sahaja kerana kagum akan jawapan-Nya.</span>
</div>
<div class="s1">Pertanyaan tentang kebangkitan daripada maut</div>
<div class="p">
<span class="v-num v-27">27&nbsp;</span><span class="v LK20_27" data-id="LK20_27">Beberapa orang Saduki, iaitu orang yang menafikan hal kebangkitan orang mati, datang bertanya kepada Isa,</span>
<span class="v-num v-28">28&nbsp;</span><span class="v LK20_28" data-id="LK20_28">‘Tuan Guru, Musa telah memberi kita hukum berikut. Jikalau seseorang lelaki meninggal tanpa mempunyai anak, adik lelakinya harus beristerikan balu itu untuk mendapatkan anak bagi si abang yang telah meninggal itu.</span>
<span class="v-num v-29">29&nbsp;</span><span class="v LK20_29" data-id="LK20_29">Ada tujuh orang adik-beradik lelaki. Yang pertama mati tanpa mempunyai anak.</span>
<span class="v-num v-30">30&nbsp;</span><span class="v LK20_30" data-id="LK20_30">Yang kedua beristerikan balunya,</span>
<span class="v-num v-31">31&nbsp;</span><span class="v LK20_31" data-id="LK20_31">kemudian yang ketiga dan seterusnya kepada semua yang lain – mereka semua meninggal tanpa mempunyai anak.</span>
<span class="v-num v-32">32&nbsp;</span><span class="v LK20_32" data-id="LK20_32">Akhirnya, perempuan itu pun meninggal.</span>
<span class="v-num v-33">33&nbsp;</span><span class="v LK20_33" data-id="LK20_33">Pada hari kebangkitan orang mati kelak, perempuan itu menjadi isteri siapa kerana ketujuh-tujuh adik-beradik itu telah beristerikannya.’</span>
</div>
<div class="p">
<span class="v-num v-34">34&nbsp;</span><span class="v LK20_34" data-id="LK20_34">Isa menjawab, ‘Lelaki dan perempuan yang hidup sekarang ini berkahwin</span>
<span class="v-num v-35">35&nbsp;</span><span class="v LK20_35" data-id="LK20_35">tetapi mereka yang layak dibangkitkan daripada kematian dan hidup pada zaman yang akan datang tidak berkahwin.</span>
<span class="v-num v-36">36&nbsp;</span><span class="v LK20_36" data-id="LK20_36">Mereka itu seperti malaikat dan tidak boleh mati lagi. Mereka menjadi anak Allah kerana mereka telah dibangkitkan daripada kematian.</span>
<span class="v-num v-37">37&nbsp;</span><span class="v LK20_37" data-id="LK20_37">Musa telah menjelaskan bahawa orang mati akan dibangkitkan. Dalam kisah belukar yang bernyala, Allah disebut sebagai Tuhan yang disembah oleh Ibrahim, Ishak dan Yakub.</span>
<span class="v-num v-38">38&nbsp;</span><span class="v LK20_38" data-id="LK20_38">Allah bukannya Tuhan bagi orang mati tetapi bagi orang yang hidup. Mereka itu semua hidup pada Allah.’</span>
</div>
<div class="p">
<span class="v-num v-39">39&nbsp;</span><span class="v LK20_39" data-id="LK20_39">Beberapa orang ahli Taurat berkata, ‘Tuan Guru, betul jawapan-Mu.’</span>
<span class="v-num v-40">40&nbsp;</span><span class="v LK20_40" data-id="LK20_40">Mereka tidak berani bertanya kepada Isa apa-apa lagi.</span>
</div>
<div class="s1">Pertanyaan tentang al-Masih</div>
<div class="p">
<span class="v-num v-41">41&nbsp;</span><span class="v LK20_41" data-id="LK20_41">Isa berkata kepada mereka, ‘Bagaimana dikatakan bahawa al-Masih itu anak Daud</span>
<span class="v-num v-42">42&nbsp;</span><span class="v LK20_42" data-id="LK20_42">sedangkan Daud sendiri berkata dalam kitab Zabur:</span>
</div>
<div class="b">&nbsp;</div>
<div class="q1">
<span class="v LK20_42" data-id="LK20_42">‘ “Tuhan berfirman kepada Junjunganku:</span>
</div>
<div class="q2">
<span class="v LK20_42" data-id="LK20_42">‘Duduklah di sebelah kanan-Ku</span>
</div>
<div class="q1">
<span class="v-num v-43">43&nbsp;</span><span class="v LK20_43" data-id="LK20_43">sehingga Aku menjadikan musuh-Mu</span>
</div>
<div class="q2">
<span class="v LK20_43" data-id="LK20_43">alas kaki-Mu.’ ”</span>
</div>
<div class="b">&nbsp;</div>
<div class="m">
<span class="v-num v-44">44&nbsp;</span><span class="v LK20_44" data-id="LK20_44">‘Jikalau Daud menyebut Dia “Junjungan,” bagaimanakah pula Dia anak Daud?’</span>
</div>
<div class="p">
<span class="v-num v-45">45&nbsp;</span><span class="v LK20_45" data-id="LK20_45">Di hadapan orang ramai itu Isa berkata kepada pengikut-pengikut-Nya,</span>
<span class="v-num v-46">46&nbsp;</span><span class="v LK20_46" data-id="LK20_46">‘Berhati-hatilah dengan guru-guru Taurat yang suka berjalan-jalan berjubah labuh, suka dihormati di tempat orang ramai, suka mendapatkan tempat terbaik di saumaah dan terhormat di majlis makan.</span>
<span class="v-num v-47">47&nbsp;</span><span class="v LK20_47" data-id="LK20_47">Mereka memperdaya balu dan merampas harta mereka tetapi kemudian berpura-pura berdoa dengan panjangnya! Mereka akan menerima hukuman yang paling berat.’</span>
</div>

</div>
<div class="footer"><div class="nav">
<a class="prev" href="LK19.html">&lt;</a>
<a class="home" href="index.html">=</a>
<a class="next" href="LK21.html">&gt;</a>
</div></div>
</body>
</html>