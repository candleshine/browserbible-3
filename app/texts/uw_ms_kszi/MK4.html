<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Mark 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Kitab Suci Zabur Injil</a><a class="location" href="MK.html">Mark 4</a><a class="prev" href="MK3.html">&lt;</a>
<a class="home" href="index.html">=</a>
<a class="next" href="MK5.html">&gt;</a>
</div></div>
<div class="section chapter MK MK4 uw_ms_kszi ms" dir="ltr" lang="ms" data-id="MK4" data-nextid="MK5" data-previd="MK3">
<div class="c">4</div>
<div class="s1">Ibarat tentang seorang penabur</div>
<div class="p">
<span class="v-num v-1">1&nbsp;</span><span class="v MK4_1" data-id="MK4_1">Isa mula mengajar lagi di pinggir laut. Begitu ramainya orang datang berasak-asak di sekeliling-Nya sehingga Dia terpaksa duduk di dalam sebuah perahu di laut itu manakala orang ramai berdiri di pantai.</span>
<span class="v-num v-2">2&nbsp;</span><span class="v MK4_2" data-id="MK4_2">Isa mengajar mereka banyak perkara melalui ibarat. Dalam ajaran-Nya itu, Dia berkata:</span>
<span class="v-num v-3">3&nbsp;</span><span class="v MK4_3" data-id="MK4_3">‘Dengarlah! Seorang peladang pergi menabur benih.</span>
<span class="v-num v-4">4&nbsp;</span><span class="v MK4_4" data-id="MK4_4">Semasa dia menabur benih, ada yang jatuh di jalan, lalu habis dimakan burung.</span>
<span class="v-num v-5">5&nbsp;</span><span class="v MK4_5" data-id="MK4_5">Ada yang jatuh di tempat yang berbatu dan kurang tanahnya. Benih itu cepat tumbuh kerana tanahnya tidak dalam.</span>
<span class="v-num v-6">6&nbsp;</span><span class="v MK4_6" data-id="MK4_6">Tetapi ketika matahari naik, tunas-tunas itu layu lalu kering kerana tidak mempunyai akar.</span>
<span class="v-num v-7">7&nbsp;</span><span class="v MK4_7" data-id="MK4_7">Ada pula yang jatuh di tengah semak berduri, lalu semak membesar dan membantutkannya sehingga tidak berbuah.</span>
<span class="v-num v-8">8&nbsp;</span><span class="v MK4_8" data-id="MK4_8">Tetapi ada benih yang jatuh di tanah subur lalu bertunas, membesar dan berbuah, hasilnya tiga puluh, enam puluh atau seratus kali ganda.’</span>
</div>
<div class="p">
<span class="v-num v-9">9&nbsp;</span><span class="v MK4_9" data-id="MK4_9">Lalu kata-Nya, ‘Jika kamu bertelinga, dengarlah.’</span>
</div>
<div class="p">
<span class="v-num v-10">10&nbsp;</span><span class="v MK4_10" data-id="MK4_10">Ketika Isa bersendirian, dua belas pengikut-Nya dan beberapa orang yang ada bersama-Nya menanya Dia erti ibarat itu.</span>
<span class="v-num v-11">11&nbsp;</span><span class="v MK4_11" data-id="MK4_11">Isa berkata kepada mereka, ‘Kamu telah diberi anugerah untuk mengetahui rahsia kerajaan Allah. Tetapi orang luar akan mendengarnya melalui ibarat,</span>
<span class="v-num v-12">12&nbsp;</span><span class="v MK4_12" data-id="MK4_12">supaya</span>
</div>
<div class="b">&nbsp;</div>
<div class="q1">
<span class="v MK4_12" data-id="MK4_12">‘ “Mereka terus melihat tetapi tidak nampak,</span>
</div>
<div class="q2">
<span class="v MK4_12" data-id="MK4_12">mereka terus mendengar</span>
</div>
<div class="q3">
<span class="v MK4_12" data-id="MK4_12">tetapi tidak faham;</span>
</div>
<div class="q1">
<span class="v MK4_12" data-id="MK4_12">kerana sekiranya mereka mengerti,</span>
</div>
<div class="q2">
<span class="v MK4_12" data-id="MK4_12">mereka akan bertaubat dan diampuni!” ’</span>
</div>
<div class="p">
<span class="v-num v-13">13&nbsp;</span><span class="v MK4_13" data-id="MK4_13">Kemudian Isa bertanya kepada mereka, ‘Jika kamu tidak memahami ibarat itu, bagaimanakah kamu dapat mengerti ibarat yang lain?</span>
<span class="v-num v-14">14&nbsp;</span><span class="v MK4_14" data-id="MK4_14">Peladang itu menabur firman.</span>
<span class="v-num v-15">15&nbsp;</span><span class="v MK4_15" data-id="MK4_15">Ada orang seperti benih di jalan, tempat firman itu ditabur. Sebaik-baik mereka mendengar firman, datanglah Iblis untuk mengambil firman yang sudah ditabur di dalam hati mereka.</span>
<span class="v-num v-16">16&nbsp;</span><span class="v MK4_16" data-id="MK4_16">Ada orang lain seperti benih yang ditabur di tempat berbatu. Mereka mendengar firman itu dan segera menerimanya dengan sukacita,</span>
<span class="v-num v-17">17&nbsp;</span><span class="v MK4_17" data-id="MK4_17">tetapi akarnya tidak dalam di hati, maka tidak tahan lama. Apabila orang itu menanggung kesusahan atau penganiayaan kerana firman itu, mereka segera berpaling.</span>
<span class="v-num v-18">18&nbsp;</span><span class="v MK4_18" data-id="MK4_18">Ada yang lain seperti benih yang ditabur di tengah semak berduri. Mereka mendengar firman itu,</span>
<span class="v-num v-19">19&nbsp;</span><span class="v MK4_19" data-id="MK4_19">tetapi kerunsingan tentang hidup, tarikan palsu harta benda dan aneka kemahuan lain membantutkan firman itu sehingga tidak berbuah.</span>
<span class="v-num v-20">20&nbsp;</span><span class="v MK4_20" data-id="MK4_20">Dan yang lain seperti benih yang ditabur di tanah subur. Mereka mendengar dan menyambut firman itu lalu mendatangkan hasil: tiga puluh, enam puluh atau seratus kali ganda.’</span>
</div>
<div class="s1">Ibarat tentang pelita</div>
<div class="p">
<span class="v-num v-21">21&nbsp;</span><span class="v MK4_21" data-id="MK4_21">Isa berkata pula, ‘Pernahkah orang memasang pelita lalu meletakkannya di bawah pasu atau katil? Tentu diletakkannya di atas kaki pelita.</span>
<span class="v-num v-22">22&nbsp;</span><span class="v MK4_22" data-id="MK4_22">Yang tersembunyi akan dinyatakan, yang dirahsiakan akan didedahkan.</span>
<span class="v-num v-23">23&nbsp;</span><span class="v MK4_23" data-id="MK4_23">Jika kamu bertelinga, dengarlah.’</span>
</div>
<div class="p">
<span class="v-num v-24">24&nbsp;</span><span class="v MK4_24" data-id="MK4_24">Selepas itu Isa berkata, ‘Perhatikan apa yang kamu dengar. Ukuran yang kamu gunakan untuk mengukur akan digunakan terhadapmu, malah lebih berat lagi.</span>
<span class="v-num v-25">25&nbsp;</span><span class="v MK4_25" data-id="MK4_25">Sesiapa yang ada sesuatu akan diberi lebih banyak lagi; tetapi sesiapa yang tidak ada, sedikit yang ada padanya pun akan diambil daripadanya.’</span>
</div>
<div class="s1">Ibarat tentang benih yang tumbuh</div>
<div class="p">
<span class="v-num v-26">26&nbsp;</span><span class="v MK4_26" data-id="MK4_26">Isa berkata seterusnya, ‘Kerajaan Allah ibarat seorang yang menabur benih di ladangnya.</span>
<span class="v-num v-27">27&nbsp;</span><span class="v MK4_27" data-id="MK4_27">Malam dia tidur, siang dia bekerja. Benih itu terus-menerus tumbuh dan membesar. Dia tidak faham bagaimana hal itu terjadi.</span>
<span class="v-num v-28">28&nbsp;</span><span class="v MK4_28" data-id="MK4_28">Tanahlah yang menumbuhkan tanaman hingga berbuah – mula-mula pucuk, kemudian bulir, akhirnya buah.</span>
<span class="v-num v-29">29&nbsp;</span><span class="v MK4_29" data-id="MK4_29">Setelah masak, buahnya dituai oleh orang itu kerana musim menuai telah tiba.’</span>
</div>
<div class="s1">Ibarat tentang biji sesawi</div>
<div class="p">
<span class="v-num v-30">30&nbsp;</span><span class="v MK4_30" data-id="MK4_30">‘Bagaimanakah kerajaan Allah?’ kata Isa lagi. ‘Apakah ibarat yang dapat digunakan untuk menjelaskannya?</span>
<span class="v-num v-31">31&nbsp;</span><span class="v MK4_31" data-id="MK4_31">Keadaannya seperti biji sesawi yang ditabur di tanah, iaitu benih terkecil di dunia.</span>
<span class="v-num v-32">32&nbsp;</span><span class="v MK4_32" data-id="MK4_32">Tetapi apabila ditabur, benih itu tumbuh dan menjadi tumbuhan yang terbesar. Dahannya begitu rimbun sehingga burung membuat sarang di bawah keteduhannya.’</span>
</div>
<div class="p">
<span class="v-num v-33">33&nbsp;</span><span class="v MK4_33" data-id="MK4_33">Dengan banyak ibarat yang semacam itu Isa mengajar tentang firman kepada mereka, setakat yang dapat mereka faham.</span>
<span class="v-num v-34">34&nbsp;</span><span class="v MK4_34" data-id="MK4_34">Dia tidak berkata-kata kepada mereka tanpa ibarat. Tetapi apabila Dia sendirian dengan para pengikut-Nya, Dia menerangkan segala-galanya.</span>
</div>
<div class="s1">Angin ribut diredakan</div>
<div class="p">
<span class="v-num v-35">35&nbsp;</span><span class="v MK4_35" data-id="MK4_35">Pada petang itu juga, Isa berkata kepada para pengikut-Nya, ‘Marilah kita pergi ke seberang sana.’</span>
<span class="v-num v-36">36&nbsp;</span><span class="v MK4_36" data-id="MK4_36">Ketika itu Isa di dalam perahu. Para pengikut-Nya meninggalkan orang ramai itu di pantai lalu belayar bersama-Nya. Ada beberapa perahu lain yang belayar bersama-sama.</span>
<span class="v-num v-37">37&nbsp;</span><span class="v MK4_37" data-id="MK4_37">Lalu angin bertiup kencang dan ombak melanda perahu sehingga hampir dipenuhi air.</span>
<span class="v-num v-38">38&nbsp;</span><span class="v MK4_38" data-id="MK4_38">Ketika itu Isa sedang tidur di bahagian belakang perahu, kepala-Nya beralaskan bantal. Para pengikut-Nya mengejutkan Dia lalu berkata, ‘Tuan Guru, tidakkah Engkau peduli? Kita hampir karam!’</span>
</div>
<div class="p">
<span class="v-num v-39">39&nbsp;</span><span class="v MK4_39" data-id="MK4_39">Isa bangun lalu memarahi angin dan berkata kepada ombak, ‘Diam! Tenanglah!’ Angin pun reda dan laut menjadi tenang.</span>
</div>
<div class="p">
<span class="v-num v-40">40&nbsp;</span><span class="v MK4_40" data-id="MK4_40">Kemudian Isa berkata kepada para pengikut-Nya, ‘Mengapa kamu begitu takut? Mengapa kamu masih tidak percaya?’</span>
</div>
<div class="p">
<span class="v-num v-41">41&nbsp;</span><span class="v MK4_41" data-id="MK4_41">Mereka berasa gerun lalu berkata sesama sendiri, ‘Siapakah Dia ini? Angin dan ombak pun taat kepadanya!’</span>
</div>

</div>
<div class="footer"><div class="nav">
<a class="prev" href="MK3.html">&lt;</a>
<a class="home" href="index.html">=</a>
<a class="next" href="MK5.html">&gt;</a>
</div></div>
</body>
</html>