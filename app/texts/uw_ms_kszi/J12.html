<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 John 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="J1.html">Kitab Suci Zabur Injil</a><a class="location" href="J1.html">1 John 2</a><a class="prev" href="J11.html">&lt;</a>
<a class="home" href="index.html">=</a>
<a class="next" href="J13.html">&gt;</a>
</div></div>
<div class="section chapter J1 J12 uw_ms_kszi ms" dir="ltr" lang="ms" data-id="J12" data-nextid="J13" data-previd="J11">
<div class="c">2</div>
<div class="p">
<span class="v-num v-1">1&nbsp;</span><span class="v J12_1" data-id="J12_1">Anak-anakku, aku menuliskan hal-hal ini kepadamu supaya kamu tidak berbuat dosa. Dan jika sesiapa berbuat dosa, kita mempunyai seorang Pembela ke hadirat Allah Bapa, iaitu Isa al-Masih Yang Benar itu.</span>
<span class="v-num v-2">2&nbsp;</span><span class="v J12_2" data-id="J12_2">Dialah korban pendamaian bagi dosa kita, malah bukan dosa kita sahaja tetapi dosa seluruh umat manusia.</span>
</div>
<div class="p">
<span class="v-num v-3">3&nbsp;</span><span class="v J12_3" data-id="J12_3">Jika kita taat akan perintah Allah, benarlah kita mengenal-Nya.</span>
<span class="v-num v-4">4&nbsp;</span><span class="v J12_4" data-id="J12_4">Sekiranya seseorang berkata, ‘Aku mengenal Allah,’ tetapi tidak taat akan perintah-Nya, maka dia seorang pendusta dan kebenaran tidak ada di dalam dirinya.</span>
<span class="v-num v-5">5&nbsp;</span><span class="v J12_5" data-id="J12_5">Tetapi jika sesiapa taat akan firman Allah, maka sempurnalah kasih Allah di dalam orang itu. Dengan demikian kita ketahui kita ada di dalam Dia:</span>
<span class="v-num v-6">6&nbsp;</span><span class="v J12_6" data-id="J12_6">Sesiapa berkata bahawa dia tetap di dalam Allah, hendaklah dia menurut jejak langkah al-Masih.</span>
</div>
<div class="p">
<span class="v-num v-7">7&nbsp;</span><span class="v J12_7" data-id="J12_7">Sahabat-sahabat yang kukasihi, perintah yang kutulis ini bukanlah perintah baru. Perintah ini perintah lama, yang telah kamu terima dari mulanya. Perintah lama ini firman Allah yang telah kamu dengar.</span>
<span class="v-num v-8">8&nbsp;</span><span class="v J12_8" data-id="J12_8">Namun demikian, perintah yang kutulis ini tetap baru: Kebenarannya ternyata pada diri al-Masih dan dirimu. Ini disebabkan kegelapan hampir berlalu dan cahaya yang benar telah pun bersinar.</span>
</div>
<div class="p">
<span class="v-num v-9">9&nbsp;</span><span class="v J12_9" data-id="J12_9">Sesiapa yang berkata bahawa dia hidup dalam cahaya tetapi dia benci akan saudaranya, maka dia tetap berada dalam kegelapan hingga sekarang.</span>
<span class="v-num v-10">10&nbsp;</span><span class="v J12_10" data-id="J12_10">Sesiapa yang kasih akan saudaranya hidup di dalam cahaya dan dalam dirinya tidak ada sesuatu pun yang dapat membuatnya kecundang.</span>
<span class="v-num v-11">11&nbsp;</span><span class="v J12_11" data-id="J12_11">Tetapi sesiapa yang benci akan saudaranya hidup dalam kegelapan. Dia melangkah dalam kegelapan dan tidak tahu ke mana hala tujunya, kerana kegelapan telah membutakannya.</span>
</div>
<div class="b">&nbsp;</div>
<div class="q1">
<span class="v-num v-12">12&nbsp;</span><span class="v J12_12" data-id="J12_12">Anak-anakku, aku menulis kepadamu,</span>
</div>
<div class="q2">
<span class="v J12_12" data-id="J12_12">kerana dosamu telah diampunkan</span>
</div>
<div class="q2">
<span class="v J12_12" data-id="J12_12">atas nama al-Masih.</span>
</div>
<div class="q1">
<span class="v-num v-13">13&nbsp;</span><span class="v J12_13" data-id="J12_13">Bapa-bapa, aku menulis kepadamu,</span>
</div>
<div class="q2">
<span class="v J12_13" data-id="J12_13">kerana kamu mengenal Dia yang</span>
</div>
<div class="q2">
<span class="v J12_13" data-id="J12_13">telah wujud dari mulanya.</span>
</div>
<div class="q1">
<span class="v J12_13" data-id="J12_13">Orang muda, aku menulis kepadamu,</span>
</div>
<div class="q2">
<span class="v J12_13" data-id="J12_13">kerana kamu telah menewaskan</span>
</div>
<div class="q2">
<span class="v J12_13" data-id="J12_13">si durjana.</span>
</div>
<div class="q1">
<span class="v J12_13" data-id="J12_13">Anak-anakku, aku menulis kepadamu,</span>
</div>
<div class="q2">
<span class="v J12_13" data-id="J12_13">kerana kamu mengenal Allah Bapa.</span>
</div>
<div class="q1">
<span class="v-num v-14">14&nbsp;</span><span class="v J12_14" data-id="J12_14">Aku menulis kepadamu, bapa-bapa,</span>
</div>
<div class="q2">
<span class="v J12_14" data-id="J12_14">kerana kamu mengenal Dia</span>
</div>
<div class="q2">
<span class="v J12_14" data-id="J12_14">yang telah wujud dari mulanya.</span>
</div>
<div class="q1">
<span class="v J12_14" data-id="J12_14">Aku menulis kepadamu, orang muda,</span>
</div>
<div class="q2">
<span class="v J12_14" data-id="J12_14">kerana imanmu kukuh,</span>
</div>
<div class="q2">
<span class="v J12_14" data-id="J12_14">kamu menaruh firman Allah</span>
</div>
<div class="q2">
<span class="v J12_14" data-id="J12_14">di dalam dirimu,</span>
</div>
<div class="q2">
<span class="v J12_14" data-id="J12_14">dan kamu telah menewaskan si durjana.</span>
</div>
<div class="s1">Jangan kasihi dunia</div>
<div class="p">
<span class="v-num v-15">15&nbsp;</span><span class="v J12_15" data-id="J12_15">Jangan kasihi dunia ini atau sesuatu di dalamnya. Jika kamu mengasihi dunia ini, kamu tidak mengasihi Allah Bapa.</span>
<span class="v-num v-16">16&nbsp;</span><span class="v J12_16" data-id="J12_16">Segala yang ada di dunia ini – keinginan nafsu dan mata, serta segala keangkuhan hidup – bukanlah daripada Allah Bapa tetapi daripada dunia.</span>
<span class="v-num v-17">17&nbsp;</span><span class="v J12_17" data-id="J12_17">Dunia dan segala hawa nafsu yang ada di dalamnya sedang lenyap, tetapi orang yang melakukan kehendak Allah akan kekal selama-lamanya.</span>
</div>
<div class="s1">Penentang al-Masih</div>
<div class="p">
<span class="v-num v-18">18&nbsp;</span><span class="v J12_18" data-id="J12_18">Anak-anakku, akhir zaman sudah hampir menjelang. Kamu telah diberitahu bahawa dajal, penentang al-Masih itu, akan muncul. Sekarang pun telah muncul ramai orang yang menentang al-Masih. Dengan demikian kita tahu bahawa akhir zaman sudah hampir menjelang.</span>
<span class="v-num v-19">19&nbsp;</span><span class="v J12_19" data-id="J12_19">Mereka telah memisahkan diri daripada kita. Tetapi mereka sebenarnya bukanlah sebahagian daripada kita. Jika mereka benar-benar sebahagian daripada kita, tentulah mereka tetap bersama kita. Oleh itu, tindakan mereka memisahkan diri daripada kita menunjukkan kesemua mereka itu bukanlah benar-benar sebahagian daripada kita.</span>
</div>
<div class="p">
<span class="v-num v-20">20&nbsp;</span><span class="v J12_20" data-id="J12_20">Kamu telah menerima pengurapan Roh Suci, maka kamu mengenal kebenaran.</span>
<span class="v-num v-21">21&nbsp;</span><span class="v J12_21" data-id="J12_21">Aku menulis kepadamu bukan kerana kamu tidak mengenal kebenaran tetapi kerana kamu mengenalnya. Kamu juga tahu bahawa yang dusta tidak berasal daripada yang benar.</span>
<span class="v-num v-22">22&nbsp;</span><span class="v J12_22" data-id="J12_22">Sesiapa yang mengatakan bahawa Isa bukan al-Masih, dialah pendusta. Orang itu tidak mengakui Bapa dan Putera-Nya, dan dialah dajal, penentang al-Masih.</span>
<span class="v-num v-23">23&nbsp;</span><span class="v J12_23" data-id="J12_23">Sesiapa yang tidak mengakui Putera, maka dia juga tidak mengakui Bapa. Sesiapa yang menerima Putera, maka dia juga menerima Bapa.</span>
</div>
<div class="p">
<span class="v-num v-24">24&nbsp;</span><span class="v J12_24" data-id="J12_24">Oleh yang demikian, pastikan perkhabaran yang kamu dengar dari mulanya tetap ada dalam dirimu. Jika perkhabaran itu tetap ada dalam dirimu, kamu akan sentiasa tetap di dalam Putera dan juga di dalam Bapa.</span>
<span class="v-num v-25">25&nbsp;</span><span class="v J12_25" data-id="J12_25">Inilah yang dijanjikan kepada kita, iaitu hidup yang kekal.</span>
</div>
<div class="p">
<span class="v-num v-26">26&nbsp;</span><span class="v J12_26" data-id="J12_26">Aku menulis kepadamu tentang mereka yang hendak menyesatkanmu.</span>
<span class="v-num v-27">27&nbsp;</span><span class="v J12_27" data-id="J12_27">Tetapi bagi kamu, kurnia Roh yang kamu terima daripada-Nya itu tetap ada dalam dirimu. Kamu tidak memerlukan ajaran daripada sesiapapun, kerana Roh-Nya telah mengajar segalanya kepadamu, dan segalanya benar, tidak ada yang dusta. Oleh itu, tetaplah kamu di dalam Dia.</span>
</div>
<div class="s1">Anak-anak Allah</div>
<div class="p">
<span class="v-num v-28">28&nbsp;</span><span class="v J12_28" data-id="J12_28">Sekarang pun, hai anak-anakku, kamu harus tetap di dalam-Nya, supaya apabila Dia datang kelak, kita dapat menghadapi-Nya dengan berani, tanpa rasa malu.</span>
</div>
<div class="p">
<span class="v-num v-29">29&nbsp;</span><span class="v J12_29" data-id="J12_29">Jika kamu tahu bahawa Dia itu benar, maka kamu harus tahu bahawa orang yang melakukan kebenaran telah menerima hidup baru daripada Allah.</span>
</div>

</div>
<div class="footer"><div class="nav">
<a class="prev" href="J11.html">&lt;</a>
<a class="home" href="index.html">=</a>
<a class="next" href="J13.html">&gt;</a>
</div></div>
</body>
</html>