<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 16 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 16</a><a class="prev" href="MT15.html">&lt;</a>
<a class="home" href="index.html">=</a>
<a class="next" href="MT17.html">&gt;</a>
</div></div>
<div class="section chapter MT MT16 uw_ms_kszi ms" dir="ltr" lang="ms" data-id="MT16" data-nextid="MT17" data-previd="MT15">
<div class="c">16</div>
<div class="s1">Orang Farisi menduga Isa</div>
<div class="p">
<span class="v-num v-1">1&nbsp;</span><span class="v MT16_1" data-id="MT16_1">Beberapa orang Farisi dan Saduki datang kepada Isa. Untuk menduga Isa, mereka meminta-Nya melakukan mukjizat sebagai bukti Dia datang daripada Allah.</span>
</div>
<div class="p">
<span class="v-num v-2">2&nbsp;</span><span class="v MT16_2" data-id="MT16_2">Isa menjawab, ‘Ketika matahari masuk, kamu berkata, “Cuaca baik, kerana langit merah.”</span>
<span class="v-num v-3">3&nbsp;</span><span class="v MT16_3" data-id="MT16_3">Pada waktu pagi, kamu berkata, “Cuaca buruk nanti, kerana langit merah mengancam.” Munafik! Kamu dapat meramalkan cuaca dengan melihat alamat-alamat di langit, tetapi kamu tidak dapat memahami alamat-alamat zaman ini.</span>
<span class="v-num v-4">4&nbsp;</span><span class="v MT16_4" data-id="MT16_4">Manusia zaman yang durjana dan derhaka ini ingin melihat alamat mukjizat. Tetapi satu alamat pun tidak akan ditunjukkannya kecuali alamat Nabi Yunus.’ Setelah berkata demikian, Isa pun pergi dari situ.</span>
</div>
<div class="p">
<span class="v-num v-5">5&nbsp;</span><span class="v MT16_5" data-id="MT16_5">Ketika para pengikut Isa berperahu ke seberang, mereka terlupa membawa roti.</span>
<span class="v-num v-6">6&nbsp;</span><span class="v MT16_6" data-id="MT16_6">Isa berkata kepada mereka, ‘Berhati-hatilah dengan ragi orang Farisi dan Saduki.’</span>
</div>
<div class="p">
<span class="v-num v-7">7&nbsp;</span><span class="v MT16_7" data-id="MT16_7">Mereka mula berkata-kata sesama sendiri, ‘Dia berkata begitu kerana kita tidak membawa roti.’</span>
</div>
<div class="p">
<span class="v-num v-8">8&nbsp;</span><span class="v MT16_8" data-id="MT16_8">Isa tahu apa yang dikatakan oleh mereka. Dia berkata, ‘Mengapa kamu persoalkan hal tidak membawa roti? Tipis benar kepercayaanmu!</span>
<span class="v-num v-9">9&nbsp;</span><span class="v MT16_9" data-id="MT16_9">Belum fahamkah kamu? Tidakkah kamu ingat bagaimana Aku membahagikan lima buku roti antara lima ribu orang? Berapa bakul lebihan makanan yang kamu kumpulkan?</span>
<span class="v-num v-10">10&nbsp;</span><span class="v MT16_10" data-id="MT16_10">Bagaimana pula dengan tujuh buku roti yang Kubahagikan antara empat ribu orang? Berapa bakul lebihan makanan yang kamu kumpulkan?</span>
<span class="v-num v-11">11&nbsp;</span><span class="v MT16_11" data-id="MT16_11">Mengapa kamu tidak mengerti bahawa Aku tidak bercakap tentang roti. Berhati-hatilah dengan ragi orang Farisi dan Saduki.’</span>
<span class="v-num v-12">12&nbsp;</span><span class="v MT16_12" data-id="MT16_12">Barulah mereka faham bahawa maksud Isa bukannya ragi penaik roti tetapi ajaran orang Farisi dan Saduki.</span>
</div>
<div class="s1">Pengakuan Petrus</div>
<div class="p">
<span class="v-num v-13">13&nbsp;</span><span class="v MT16_13" data-id="MT16_13">Isa pergi ke daerah berhampiran kota Kaisarea Filipi. Dia bertanya kepada para pengikut-Nya, ‘Menurut kata orang, siapakah Putera Insan ini?’</span>
</div>
<div class="p">
<span class="v-num v-14">14&nbsp;</span><span class="v MT16_14" data-id="MT16_14">Mereka menjawab, ‘Ada yang berkata Yahya Pengimad; ada yang berkata Ilyas; ada pula yang berkata Yeremia atau nabi lain.’</span>
</div>
<div class="p">
<span class="v-num v-15">15&nbsp;</span><span class="v MT16_15" data-id="MT16_15">Isa bertanya, ‘Menurut kamu, siapakah Aku ini?’</span>
<span class="v-num v-16">16&nbsp;</span><span class="v MT16_16" data-id="MT16_16">Simon Petrus menjawab, ‘Junjungan, Engkau ialah al-Masih, Putera Allah Yang Hidup.’</span>
</div>
<div class="p">
<span class="v-num v-17">17&nbsp;</span><span class="v MT16_17" data-id="MT16_17">Isa berkata, ‘Berbahagialah engkau, Simon anak Yunus! Yang memberitahumu bukannya manusia tetapi Bapa-Ku di syurga.</span>
<span class="v-num v-18">18&nbsp;</span><span class="v MT16_18" data-id="MT16_18">Oleh itu ketahuilah engkau Petrus, batu yang kukuh, dengan asas batu inilah akan Kubina jemaah-Ku. Maut pun tidak dapat merobohkannya.</span>
<span class="v-num v-19">19&nbsp;</span><span class="v MT16_19" data-id="MT16_19">Aku akan memberikan kunci kerajaan syurga kepadamu. Apa yang kauikat di dunia akan diikat juga di syurga. Apa yang kauuraikan di dunia akan diuraikan juga di syurga.’</span>
<span class="v-num v-20">20&nbsp;</span><span class="v MT16_20" data-id="MT16_20">Selepas itu Isa berpesan kepada para pengikut-Nya supaya jangan memberitahu sesiapa bahawa Dia al-Masih.</span>
</div>
<div class="s1">Isa memberitahu tentang kematian-Nya</div>
<div class="p">
<span class="v-num v-21">21&nbsp;</span><span class="v MT16_21" data-id="MT16_21">Sejak itu, Isa mula berkata terus-terang kepada para pengikut-Nya bahawa Dia harus pergi ke Baitulmaqdis dan menanggung banyak penderitaan yang disebabkan oleh pemimpin masyarakat, ketua imam, dan guru Taurat. Dia akan dibunuh, tetapi pada hari ketiga akan dibangkitkan semula.</span>
</div>
<div class="p">
<span class="v-num v-22">22&nbsp;</span><span class="v MT16_22" data-id="MT16_22">Petrus menarik Isa ke tepi lalu menegur-Nya, ‘Junjungan, semoga Allah jauhi semua itu daripada-Mu! Semua itu tidak boleh berlaku kepada-Mu, Junjungan!’</span>
</div>
<div class="p">
<span class="v-num v-23">23&nbsp;</span><span class="v MT16_23" data-id="MT16_23">Isa berpaling sambil berkata kepada Petrus, ‘Pergilah dari sini, Iblis! Engkau menyakitkan hati-Ku kerana fikiranmu itu fikiran manusia, bukan fikiran Allah!’</span>
</div>
<div class="p">
<span class="v-num v-24">24&nbsp;</span><span class="v MT16_24" data-id="MT16_24">Kemudian Isa berkata kepada para pengikut-Nya, ‘Jika sesiapa ingin mengikut-Ku, lupakan kepentingan diri, pikul salib dan ikut Aku.</span>
<span class="v-num v-25">25&nbsp;</span><span class="v MT16_25" data-id="MT16_25">Sesiapa yang mempertahankan hidupnya akan kehilangan hidup, dan sesiapa yang mengorbankan hidupnya kerana-Ku akan memperoleh hidup.</span>
<span class="v-num v-26">26&nbsp;</span><span class="v MT16_26" data-id="MT16_26">Apalah gunanya jika seseorang memperolehi seluruh dunia tetapi kehilangan hidupnya? Apakah yang dapat diberinya sebagai ganti untuk hidup itu?</span>
<span class="v-num v-27">27&nbsp;</span><span class="v MT16_27" data-id="MT16_27">Sudah hampir waktunya Putera Insan datang bersama para malaikat-Nya dengan kemuliaan Bapa-Nya. Pada masa itu Dia akan memberi balasan kepada setiap orang menurut perbuatannya.</span>
<span class="v-num v-28">28&nbsp;</span><span class="v MT16_28" data-id="MT16_28">Sesungguhnya Aku berkata kepadamu, beberapa orang di sini tidak akan menemui maut sebelum melihat Putera Insan datang sebagai Raja.’</span>
</div>

</div>
<div class="footer"><div class="nav">
<a class="prev" href="MT15.html">&lt;</a>
<a class="home" href="index.html">=</a>
<a class="next" href="MT17.html">&gt;</a>
</div></div>
</body>
</html>