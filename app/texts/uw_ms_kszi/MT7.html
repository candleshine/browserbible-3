<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 7 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 7</a><a class="prev" href="MT6.html">&lt;</a>
<a class="home" href="index.html">=</a>
<a class="next" href="MT8.html">&gt;</a>
</div></div>
<div class="section chapter MT MT7 uw_ms_kszi ms" dir="ltr" lang="ms" data-id="MT7" data-nextid="MT8" data-previd="MT6">
<div class="c">7</div>
<div class="s1">Menghakimi orang lain</div>
<div class="p">
<span class="v-num v-1">1&nbsp;</span><span class="v MT7_1" data-id="MT7_1">‘Jangan hakimi orang lain, supaya kamu tidak dihakimi.</span>
<span class="v-num v-2">2&nbsp;</span><span class="v MT7_2" data-id="MT7_2">Kerana sebagaimana kamu menghakimi orang, demikian jugalah kamu akan dihakimi. Ukuran yang kamu gunakan untuk menghakimi orang lain akan digunakan Allah untuk menghakimi kamu.</span>
</div>
<div class="p">
<span class="v-num v-3">3&nbsp;</span><span class="v MT7_3" data-id="MT7_3">‘Mengapakah kamu perhatikan selumbar di mata saudaramu, sedangkan kayu balak di matamu sendiri tidak kamu sedari?</span>
<span class="v-num v-4">4&nbsp;</span><span class="v MT7_4" data-id="MT7_4">Bagaimanakah kamu dapat berkata kepada saudaramu, ‘Biarlah aku keluarkan selumbar dari mata saudara,’ sedangkan kayu balak terpampang di matamu sendiri?</span>
<span class="v-num v-5">5&nbsp;</span><span class="v MT7_5" data-id="MT7_5">Hai munafik! Keluarkanlah dahulu kayu balak dari matamu, barulah penglihatanmu terang untuk mengeluarkan selumbar dari mata saudaramu.</span>
</div>
<div class="p">
<span class="v-num v-6">6&nbsp;</span><span class="v MT7_6" data-id="MT7_6">‘Jangan berikan sesuatu yang suci kepada anjing, atau mutiara kepada babi, nanti dipijak-pijaknya lalu berpaling menyerangmu.</span>
</div>
<div class="s1">Nasihat supaya berdoa</div>
<div class="p">
<span class="v-num v-7">7&nbsp;</span><span class="v MT7_7" data-id="MT7_7">‘Mintalah, dan kamu akan menerimanya; carilah, dan kamu akan mendapatnya; ketuklah pintu, dan pintu akan dibuka untukmu.</span>
<span class="v-num v-8">8&nbsp;</span><span class="v MT7_8" data-id="MT7_8">Setiap orang yang meminta akan menerima, setiap orang yang mencari akan mendapat; dan setiap orang yang mengetuk, pintu akan dibuka untuknya.</span>
</div>
<div class="p">
<span class="v-num v-9">9&nbsp;</span><span class="v MT7_9" data-id="MT7_9">‘Bapa manakah akan memberikan batu kepada anaknya yang meminta roti?</span>
<span class="v-num v-10">10&nbsp;</span><span class="v MT7_10" data-id="MT7_10">Bapa manakah akan memberikan ular kepada anaknya yang meminta ikan?</span>
<span class="v-num v-11">11&nbsp;</span><span class="v MT7_11" data-id="MT7_11">Kamu yang berdosa pun tahu memberikan sesuatu yang baik kepada anakmu. Lebih-lebih lagi Bapamu yang di syurga: Dia akan memberikan sesuatu yang baik kepada mereka yang meminta daripada-Nya.</span>
<span class="v-num v-12">12&nbsp;</span><span class="v MT7_12" data-id="MT7_12">Apa yang kamu mahu orang lakukan kepadamu, lakukan kepada mereka, kerana inilah ajaran Taurat dan nabi-nabi.</span>
</div>
<div class="s1">Memilih jalan yang betul</div>
<div class="p">
<span class="v-num v-13">13&nbsp;</span><span class="v MT7_13" data-id="MT7_13">‘Masuklah melalui pintu yang sempit, kerana pintu gerbang dan jalan ke neraka itu lebar dan luas, maka ramai orang yang memilihnya.</span>
<span class="v-num v-14">14&nbsp;</span><span class="v MT7_14" data-id="MT7_14">Sebaliknya pintu dan jalan ke hidup kekal itu sempit dan sukar. Hanya segelintir orang yang menjumpainya.</span>
</div>
<div class="s1">Pokok dan buahnya</div>
<div class="p">
<span class="v-num v-15">15&nbsp;</span><span class="v MT7_15" data-id="MT7_15">‘Berjaga-jagalah tentang nabi palsu yang datang kepadamu dengan pakaian domba tetapi sebenarnya serigala ganas.</span>
<span class="v-num v-16">16&nbsp;</span><span class="v MT7_16" data-id="MT7_16">Kamu akan mengenal mereka daripada hasil perbuatan mereka. Pernahkah orang memetik buah anggur dari rimbunan berduri? Atau pernahkah buah ara dipetik dari semak berduri?</span>
<span class="v-num v-17">17&nbsp;</span><span class="v MT7_17" data-id="MT7_17">Pokok yang subur menghasilkan buah yang baik manakala pokok yang tidak subur menghasilkan buah yang tidak baik.</span>
<span class="v-num v-18">18&nbsp;</span><span class="v MT7_18" data-id="MT7_18">Pokok yang subur tidak mungkin menghasilkan buah yang tidak baik dan pokok yang tidak subur tidak mungkin menghasilkan buah yang baik.</span>
<span class="v-num v-19">19&nbsp;</span><span class="v MT7_19" data-id="MT7_19">Setiap pokok yang tidak menghasilkan buah yang baik akan ditebang dan dibakar.</span>
<span class="v-num v-20">20&nbsp;</span><span class="v MT7_20" data-id="MT7_20">Demikianlah kamu akan mengenal orang daripada hasil perbuatan mereka.</span>
</div>
<div class="p">
<span class="v-num v-21">21&nbsp;</span><span class="v MT7_21" data-id="MT7_21">‘Tidak semua orang yang memanggil-Ku, “Junjungan kami, Junjungan kami,” akan memasuki kerajaan syurga, tetapi hanya mereka yang melaksanakan kehendak Bapa-Ku yang di syurga.</span>
<span class="v-num v-22">22&nbsp;</span><span class="v MT7_22" data-id="MT7_22">Pada hari itu ramai orang akan berkata kepada-Ku, “Junjungan kami, Junjungan kami, bukankah kami telah menyampaikan perkhabaran Allah dengan nama-Mu? Bukankah kami telah menghalau roh-roh iblis serta banyak melakukan mukjizat dengan nama-Mu?”</span>
<span class="v-num v-23">23&nbsp;</span><span class="v MT7_23" data-id="MT7_23">Tetapi aku akan menjawab, “Aku tidak mengenalmu. Pergilah dari sini, hai kamu yang mungkar.”</span>
</div>
<div class="s1">Dua jenis asas</div>
<div class="p">
<span class="v-num v-24">24&nbsp;</span><span class="v MT7_24" data-id="MT7_24">‘Sesiapa yang mendengar dan menurut kata-kata-Ku ini ibarat orang bijak yang membina rumah di atas batu.</span>
<span class="v-num v-25">25&nbsp;</span><span class="v MT7_25" data-id="MT7_25">Hujan mencurah, banjir melimpah dan angin kencang melanda, tetapi rumah itu tidak runtuh kerana berasaskan batu.</span>
<span class="v-num v-26">26&nbsp;</span><span class="v MT7_26" data-id="MT7_26">Sesiapa yang mendengar tetapi tidak menurut kata-kata-Ku ini ibarat orang bodoh yang membina rumah di atas pasir.</span>
<span class="v-num v-27">27&nbsp;</span><span class="v MT7_27" data-id="MT7_27">Hujan mencurah, banjir melimpah dan angin kencang melanda, lalu runtuhlah rumah itu, punah ranap!’</span>
</div>
<div class="p">
<span class="v-num v-28">28&nbsp;</span><span class="v MT7_28" data-id="MT7_28">Setelah selesai Isa menyampaikan kata-kata itu, orang ramai itu kagum akan cara Dia mengajar.</span>
<span class="v-num v-29">29&nbsp;</span><span class="v MT7_29" data-id="MT7_29">Isa mengajar secara berwibawa, tidak seperti guru Taurat mereka.</span>
</div>

</div>
<div class="footer"><div class="nav">
<a class="prev" href="MT6.html">&lt;</a>
<a class="home" href="index.html">=</a>
<a class="next" href="MT8.html">&gt;</a>
</div></div>
</body>
</html>