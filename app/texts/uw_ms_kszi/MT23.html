<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 23 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 23</a><a class="prev" href="MT22.html">&lt;</a>
<a class="home" href="index.html">=</a>
<a class="next" href="MT24.html">&gt;</a>
</div></div>
<div class="section chapter MT MT23 uw_ms_kszi ms" dir="ltr" lang="ms" data-id="MT23" data-nextid="MT24" data-previd="MT22">
<div class="c">23</div>
<div class="s1">Isa mengecam orang Farisi</div>
<div class="p">
<span class="v-num v-1">1&nbsp;</span><span class="v MT23_1" data-id="MT23_1">Isa berkata kepada orang ramai dan para pengikut-Nya:</span>
<span class="v-num v-2">2&nbsp;</span><span class="v MT23_2" data-id="MT23_2">‘Guru Taurat dan orang Farisi menduduki kerusi Musa.</span>
<span class="v-num v-3">3&nbsp;</span><span class="v MT23_3" data-id="MT23_3">Oleh itu, patuhilah dan turutilah perintah yang diajarkan oleh mereka. Tetapi jangan contohi perbuatan mereka, kerana tidak selaras dengan ajaran mereka.</span>
<span class="v-num v-4">4&nbsp;</span><span class="v MT23_4" data-id="MT23_4">Mereka meletakkan beban yang berat dan sukar dipikul ke atas bahu orang, tetapi mereka langsung tidak mahu menolong orang memikul beban itu.</span>
</div>
<div class="p">
<span class="v-num v-5">5&nbsp;</span><span class="v MT23_5" data-id="MT23_5">‘Mereka melakukan sesuatu hanya untuk dilihat orang. Lihatlah betapa besarnya bekas ayat Kitab Suci yang diikatkan pada dahi dan lengan mereka, serta betapa panjangnya rumbai jubah mereka.</span>
<span class="v-num v-6">6&nbsp;</span><span class="v MT23_6" data-id="MT23_6">Mereka suka duduk di tempat terbaik di majlis jamuan dan kerusi khas di saumaah.</span>
<span class="v-num v-7">7&nbsp;</span><span class="v MT23_7" data-id="MT23_7">Mereka suka dihormati orang di pasar, dan suka dipanggil “Tuan Guru.”</span>
</div>
<div class="p">
<span class="v-num v-8">8&nbsp;</span><span class="v MT23_8" data-id="MT23_8">‘Janganlah suruh orang memanggilmu “Tuan Guru,” kerana kamu semua bersaudara dan Gurumu hanya satu.</span>
<span class="v-num v-9">9&nbsp;</span><span class="v MT23_9" data-id="MT23_9">Janganlah panggil sesiapapun di dunia ini “Bapa,” kerana kamu hanya mempunyai satu Bapa yang di syurga.</span>
<span class="v-num v-10">10&nbsp;</span><span class="v MT23_10" data-id="MT23_10">Janganlah suruh orang memanggilmu “Pemimpin,” kerana pemimpinmu hanya satu, iaitu al-Masih.</span>
<span class="v-num v-11">11&nbsp;</span><span class="v MT23_11" data-id="MT23_11">Orang yang terbesar antaramu haruslah menjadi pelayanmu.</span>
<span class="v-num v-12">12&nbsp;</span><span class="v MT23_12" data-id="MT23_12">Orang yang meninggikan diri akan direndahkan, dan orang yang merendahkan diri akan ditinggikan.</span>
</div>
<div class="p">
<span class="v-num v-13">13&nbsp;</span><span class="v MT23_13" data-id="MT23_13">‘Malanglah kamu, guru Taurat dan orang Farisi! Kamu munafik! Kamu menghalang orang memasuki kerajaan syurga. Kamu bukan sahaja enggan memasuki kerajaan syurga; kamu halang pula orang lain yang berusaha untuk memasukinya.</span>
<span class="v-num v-14">14&nbsp;</span><span class="v MT23_14" data-id="MT23_14">Malanglah kamu, guru Taurat dan orang Farisi! Kamu munafik! Kamu menipu balu dan merampas rumahnya, kemudian pura-pura berdoa panjang. Oleh itu, kamu akan menerima hukuman yang lebih berat.</span>
</div>
<div class="p">
<span class="v-num v-15">15&nbsp;</span><span class="v MT23_15" data-id="MT23_15">‘Malanglah kamu, guru Taurat dan orang Farisi! Kamu munafik! Kamu merentas lautan dan daratan untuk menarik seseorang menganut agamamu. Namun, setelah berjaya, kamu menjadikannya isi neraka yang dua kali lebih buruk daripadamu.</span>
</div>
<div class="p">
<span class="v-num v-16">16&nbsp;</span><span class="v MT23_16" data-id="MT23_16">‘Malanglah kamu, pemimpin yang buta! Kamu mengajar orang demikian, “Jika seorang bersumpah demi rumah ibadat, dia tidak terikat pada sumpahnya. Tetapi jika dia bersumpah demi emas di dalam rumah ibadat, dia terikat pada sumpahnya.”</span>
<span class="v-num v-17">17&nbsp;</span><span class="v MT23_17" data-id="MT23_17">Hai orang bodoh dan buta! Yang mana lebih penting, emas atau rumah ibadat Allah yang menjadikan emas itu suci?</span>
<span class="v-num v-18">18&nbsp;</span><span class="v MT23_18" data-id="MT23_18">Kamu juga mengajar orang begini, “Jika seseorang bersumpah demi mazbah, dia tidak terikat pada sumpahnya; tetapi jika dia bersumpah demi persembahan di atas mazbah, dia terikat pada sumpahnya.”</span>
<span class="v-num v-19">19&nbsp;</span><span class="v MT23_19" data-id="MT23_19">Hai orang yang buta hati! Yang manakah lebih penting, persembahan atau mazbah yang menjadikan persembahan itu suci?</span>
<span class="v-num v-20">20&nbsp;</span><span class="v MT23_20" data-id="MT23_20">Ketahuilah apabila seseorang bersumpah demi mazbah, dia bersumpah demi mazbah dan demi segala persembahan di atasnya.</span>
<span class="v-num v-21">21&nbsp;</span><span class="v MT23_21" data-id="MT23_21">Apabila seseorang bersumpah demi rumah ibadat, dia bersumpah demi rumah ibadat itu dan demi Dia yang tinggal di situ.</span>
<span class="v-num v-22">22&nbsp;</span><span class="v MT23_22" data-id="MT23_22">Apabila seseorang bersumpah demi syurga, dia bersumpah demi takhta Allah dan demi Dia yang duduk di atas takhta itu.</span>
</div>
<div class="p">
<span class="v-num v-23">23&nbsp;</span><span class="v MT23_23" data-id="MT23_23">‘Malanglah kamu, guru Taurat dan orang Farisi! Kamu munafik! Kamu memberikan sepersepuluh daripada pelbagai jenis rempah seperti selasih, adas manis dan jintan kepada Allah. Tetapi kamu tidak mematuhi ajaran Taurat yang benar-benar penting seperti keadilan, belas kasihan dan kesetiaan. Kamu harus mengerjakan semua ini tanpa melalaikan ajaran yang lain.</span>
<span class="v-num v-24">24&nbsp;</span><span class="v MT23_24" data-id="MT23_24">Hai pemimpin yang buta! Agas kamu tapis, tetapi unta kamu telan.</span>
</div>
<div class="p">
<span class="v-num v-25">25&nbsp;</span><span class="v MT23_25" data-id="MT23_25">‘Malanglah kamu, guru Taurat dan orang Farisi! Kamu munafik! Kamu membersihkan bahagian luar cawan dan pinggan, sedangkan bahagian dalamnya penuh dengan hasil kekerasan dan kerakusanmu.</span>
<span class="v-num v-26">26&nbsp;</span><span class="v MT23_26" data-id="MT23_26">Hai orang Farisi yang buta hati! Bersihkan bahagian dalam cawan itu, bahagian luarnya akan bersih juga.</span>
</div>
<div class="p">
<span class="v-num v-27">27&nbsp;</span><span class="v MT23_27" data-id="MT23_27">‘Malanglah kamu, guru Taurat dan orang Farisi! Kamu munafik! Kamu seperti kubur yang bercat putih: cantik di luar tetapi di dalamnya penuh dengan tulang dan mayat yang busuk.</span>
<span class="v-num v-28">28&nbsp;</span><span class="v MT23_28" data-id="MT23_28">Begitulah kamu! Pada lahirnya kamu orang yang benar, tetapi sebenarnya kamu durjana dan munafik.</span>
</div>
<div class="p">
<span class="v-num v-29">29&nbsp;</span><span class="v MT23_29" data-id="MT23_29">‘Malanglah kamu, guru Taurat dan orang Farisi! Kamu munafik! Kamu membina makam yang indah untuk nabi-nabi dan menghiasi kubur orang yang benar.</span>
<span class="v-num v-30">30&nbsp;</span><span class="v MT23_30" data-id="MT23_30">Kamu berkata, “Kalaulah kami hidup pada zaman nenek moyang kami dulu, tentu kami tidak akan mengikut perbuatan mereka yang menumpahkan darah para nabi.”</span>
<span class="v-num v-31">31&nbsp;</span><span class="v MT23_31" data-id="MT23_31">Jadi, kamu sendiri memberikan kesaksian bahawa kamu keturunan pembunuh nabi!</span>
<span class="v-num v-32">32&nbsp;</span><span class="v MT23_32" data-id="MT23_32">Kalau begitu, teruskan dan sempurnakanlah apa yang dimulakan oleh nenek moyangmu!</span>
</div>
<div class="p">
<span class="v-num v-33">33&nbsp;</span><span class="v MT23_33" data-id="MT23_33">‘Hai kamu seperti ular, bahkan kamu seperti ular berbisa! Bagaimana kamu dapat melepaskan diri daripada azab neraka?</span>
<span class="v-num v-34">34&nbsp;</span><span class="v MT23_34" data-id="MT23_34">Sesungguhnya Aku akan mengutus nabi, orang bijaksana dan guru kepadamu. Kamu akan membunuh dan menyalib mereka. Yang lain pula kamu sebat di dalam saumaah, dan buru dari kota ke kota.</span>
<span class="v-num v-35">35&nbsp;</span><span class="v MT23_35" data-id="MT23_35">Dengan demikian darah semua orang benar yang tertumpah di bumi akan ditanggungkan kepadamu: mulai daripada darah Habil yang tidak bersalah itu hingga kepada darah Zekaria anak Berekia, yang kamu bunuh di antara rumah ibadat dan mazbah.</span>
<span class="v-num v-36">36&nbsp;</span><span class="v MT23_36" data-id="MT23_36">Sesungguhnya, Aku berkata kepadamu, semuanya itu akan ditanggungkan kepada keturunan zaman ini.</span>
</div>
<div class="p">
<span class="v-num v-37">37&nbsp;</span><span class="v MT23_37" data-id="MT23_37">‘Baitulmaqdis, Baitulmaqdis! Engkau membunuh nabi dan merejam utusan Allah! Sudah berapa kali aku ingin mendakap semua pendudukmu seperti ibu ayam menaungi anak-anaknya di bawah sayapnya, tetapi kamu tidak mahu.</span>
<span class="v-num v-38">38&nbsp;</span><span class="v MT23_38" data-id="MT23_38">Rumahmu akan ditinggalkan dan terbiar.</span>
<span class="v-num v-39">39&nbsp;</span><span class="v MT23_39" data-id="MT23_39">Sesungguhnya, Aku berkata kepadamu, mulai sekarang engkau tidak akan melihat-Ku lagi sehingga engkau berkata, “Diberkatilah Dia yang datang dengan nama Tuhan.” ’</span>
</div>

</div>
<div class="footer"><div class="nav">
<a class="prev" href="MT22.html">&lt;</a>
<a class="home" href="index.html">=</a>
<a class="next" href="MT24.html">&gt;</a>
</div></div>
</body>
</html>