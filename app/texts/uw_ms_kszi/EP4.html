<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Ephesians 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EP.html">Kitab Suci Zabur Injil</a><a class="location" href="EP.html">Ephesians 4</a><a class="prev" href="EP3.html">&lt;</a>
<a class="home" href="index.html">=</a>
<a class="next" href="EP5.html">&gt;</a>
</div></div>
<div class="section chapter EP EP4 uw_ms_kszi ms" dir="ltr" lang="ms" data-id="EP4" data-nextid="EP5" data-previd="EP3">
<div class="c">4</div>
<div class="s1">Kesatuan dalam tubuh al-Masih</div>
<div class="p">
<span class="v-num v-1">1&nbsp;</span><span class="v EP4_1" data-id="EP4_1">Oleh itu aku, yang terpenjara kerana Tuhan, merayu agar kamu, sebagai orang yang telah dipanggil, hiduplah berpadanan dengan panggilan itu.</span>
<span class="v-num v-2">2&nbsp;</span><span class="v EP4_2" data-id="EP4_2">Kamu haruslah selalu rendah hati dan lemah lembut; sabar, bertolak-ansur satu sama lain dalam kasih,</span>
<span class="v-num v-3">3&nbsp;</span><span class="v EP4_3" data-id="EP4_3">dan berusaha memelihara perpaduan dalam Roh dengan ikatan sejahtera.</span>
<span class="v-num v-4">4&nbsp;</span><span class="v EP4_4" data-id="EP4_4">Kamu hendaklah satu tubuh dan satu Roh – sebagaimana kamu telah dipanggil dengan satu harapan panggilan itu –</span>
<span class="v-num v-5">5&nbsp;</span><span class="v EP4_5" data-id="EP4_5">satu Junjungan, satu iman, satu pengimadan;</span>
<span class="v-num v-6">6&nbsp;</span><span class="v EP4_6" data-id="EP4_6">satu Allah iaitu Bapa sekalian, yang di atas sekalian, melalui sekalian, dan dalam kamu sekalian.</span>
</div>
<div class="p">
<span class="v-num v-7">7&nbsp;</span><span class="v EP4_7" data-id="EP4_7">Tetapi masing-masing diberi kasih kurnia sekadar pemberian al-Masih.</span>
<span class="v-num v-8">8&nbsp;</span><span class="v EP4_8" data-id="EP4_8">Oleh itu firman-Nya:</span>
</div>
<div class="q1">
<span class="v EP4_8" data-id="EP4_8">‘Apabila Dia naik ke atas,</span>
</div>
<div class="q2">
<span class="v EP4_8" data-id="EP4_8">Dia menawan tawanan,</span>
</div>
<div class="q2">
<span class="v EP4_8" data-id="EP4_8">dan memberi pemberian</span>
</div>
<div class="q2">
<span class="v EP4_8" data-id="EP4_8">kepada manusia.’</span>
</div>
<div class="b">&nbsp;</div>
<div class="p">
<span class="v-num v-9">9&nbsp;</span><span class="v EP4_9" data-id="EP4_9">(Apakah maksud ‘Dia naik ke atas’? Tentulah ertinya bahawa sebelum itu Dia telah turun ke bahagian terbawah di bumi.</span>
<span class="v-num v-10">10&nbsp;</span><span class="v EP4_10" data-id="EP4_10">Dia yang telah turun itu adalah juga Dia yang naik jauh ke atas semua lapisan langit, untuk memenuhi segala-galanya.)</span>
<span class="v-num v-11">11&nbsp;</span><span class="v EP4_11" data-id="EP4_11">Dan Dialah yang memberi sesetengah orang menjadi rasul, nabi, penyebar Injil, pembimbing jemaah dan pengajar,</span>
<span class="v-num v-12">12&nbsp;</span><span class="v EP4_12" data-id="EP4_12">untuk menyediakan orang yang salih bagi kerja melayani, untuk meneguhkan tubuh al-Masih.</span>
<span class="v-num v-13">13&nbsp;</span><span class="v EP4_13" data-id="EP4_13">Dengan itu kita semua mencapai kesatuan dalam iman dan pengetahuan akan Putera Allah, agar menjadi dewasa, dan memiliki pertumbuhan yang sesuai dengan kadar kesempurnaan al-Masih.</span>
</div>
<div class="p">
<span class="v-num v-14">14&nbsp;</span><span class="v EP4_14" data-id="EP4_14">Maka, kita tidaklah lagi berupa kanak-kanak, dipukul ombak dan ditiup ke sana ke mari oleh setiap angin pengajaran orang, tipu daya manusia, dan putar belit muslihat jahat.</span>
<span class="v-num v-15">15&nbsp;</span><span class="v EP4_15" data-id="EP4_15">Sebaliknya, kita sentiasa bercakap benar dalam kasih, dan bertumbuh dalam segala hal ke arah Dia yang menjadi Kepala, iaitu al-Masih.</span>
<span class="v-num v-16">16&nbsp;</span><span class="v EP4_16" data-id="EP4_16">Daripada-Nya, seluruh tubuh yang dihubungkan dan dijalin erat oleh setiap sendi dalam kelengkapannya manakala setiap bahagian menjalankan peranan masing-masing, bertumbuh untuk meneguhkan dirinya dalam kasih.</span>
</div>
<div class="s1">Hidup sebagai anak cahaya</div>
<div class="p">
<span class="v-num v-17">17&nbsp;</span><span class="v EP4_17" data-id="EP4_17">Oleh itu aku berkata demikian dan bersaksi demi Tuhan, janganlah lagi kamu hidup seperti orang yang tidak mengenal Allah, menurut pemikiran yang sia-sia.</span>
<span class="v-num v-18">18&nbsp;</span><span class="v EP4_18" data-id="EP4_18">Akibatnya, daya pengertian mereka dimalapkan, dan diri mereka tersisih daripada kehidupan Allah, kerana kejahilan mereka, kerana kedegilan hati mereka.</span>
<span class="v-num v-19">19&nbsp;</span><span class="v EP4_19" data-id="EP4_19">Oleh sebab sudah hilang perasaan, mereka telah menceburkan diri dalam kancah maksiat, bergelumang dalam segala noda dengan rakus.</span>
</div>
<div class="p">
<span class="v-num v-20">20&nbsp;</span><span class="v EP4_20" data-id="EP4_20">Tetapi bukan demikian yang kamu pelajari tentang al-Masih,</span>
<span class="v-num v-21">21&nbsp;</span><span class="v EP4_21" data-id="EP4_21">jika kamu telah mendengar-Nya dan diajar oleh-Nya, sebagaimana kebenaran itu dalam Isa.</span>
<span class="v-num v-22">22&nbsp;</span><span class="v EP4_22" data-id="EP4_22">Berkenaan kelakuanmu yang dahulu, kamu menyingkirkan dirimu yang lama, yang dirosakkan oleh hawa nafsu tipu daya;</span>
<span class="v-num v-23">23&nbsp;</span><span class="v EP4_23" data-id="EP4_23">dan kamu dibaharui dalam roh pemikiranmu;</span>
<span class="v-num v-24">24&nbsp;</span><span class="v EP4_24" data-id="EP4_24">serta berubah kepada diri baru yang dicipta menurut teladan Allah dalam kebenaran dan kesucian sejati.</span>
</div>
<div class="p">
<span class="v-num v-25">25&nbsp;</span><span class="v EP4_25" data-id="EP4_25">Oleh itu, janganlah lagi berdusta. Hendaklah setiap orang daripada kamu bercakap benar sesama manusia kerana kita adalah sesama anggota.</span>
<span class="v-num v-26">26&nbsp;</span><span class="v EP4_26" data-id="EP4_26">‘Apabila kamu marah, janganlah sampai melakukan dosa.’ Jangan kekalkan kemarahanmu hingga matahari terbenam,</span>
<span class="v-num v-27">27&nbsp;</span><span class="v EP4_27" data-id="EP4_27">dan jangan beri tempat kepada iblis.</span>
<span class="v-num v-28">28&nbsp;</span><span class="v EP4_28" data-id="EP4_28">Orang yang mencuri hendaklah berhenti mencuri dan mula bekerja, membuat sesuatu yang baik dengan tangannya, supaya dapat memberi kepada orang yang kekurangan.</span>
</div>
<div class="p">
<span class="v-num v-29">29&nbsp;</span><span class="v EP4_29" data-id="EP4_29">Janganlah biarkan kata-kata yang kesat keluar dari mulutmu, tetapi lafazkanlah teguran yang membina, mengikut keperluannya, supaya membawa berkat kepada yang mendengar.</span>
<span class="v-num v-30">30&nbsp;</span><span class="v EP4_30" data-id="EP4_30">Dan janganlah kamu menyedihkan Roh Suci Allah yang telah mematerai kamu bagi hari penebusan.</span>
<span class="v-num v-31">31&nbsp;</span><span class="v EP4_31" data-id="EP4_31">Singkirkanlah segala kepahitan, keberangan dan kemarahan, pergaduhan dan umpatan, bersama segala niat jahat.</span>
<span class="v-num v-32">32&nbsp;</span><span class="v EP4_32" data-id="EP4_32">Dan berbelas kasihlah satu sama lain, bersikap baik, saling memaafkan, sebagaimana Allah telah mengampunimu dalam al-Masih.</span>
</div>

</div>
<div class="footer"><div class="nav">
<a class="prev" href="EP3.html">&lt;</a>
<a class="home" href="index.html">=</a>
<a class="next" href="EP5.html">&gt;</a>
</div></div>
</body>
</html>