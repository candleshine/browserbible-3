<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Revelation 20 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Kitab Suci Zabur Injil</a><a class="location" href="RV.html">Revelation 20</a><a class="prev" href="RV19.html">&lt;</a>
<a class="home" href="index.html">=</a>
<a class="next" href="RV21.html">&gt;</a>
</div></div>
<div class="section chapter RV RV20 uw_ms_kszi ms" dir="ltr" lang="ms" data-id="RV20" data-nextid="RV21" data-previd="RV19">
<div class="c">20</div>
<div class="s1">Kerajaan seribu tahun</div>
<div class="m">
<span class="v-num v-1">1&nbsp;</span><span class="v RV20_1" data-id="RV20_1">Kemudian aku melihat malaikat turun dari syurga, tangannya memegang kunci jurang serta rantai yang besar. </span>
<span class="v-num v-2">2&nbsp;</span><span class="v RV20_2" data-id="RV20_2">Dia menangkap naga, ular purba itu, iaitu Iblis atau Syaitan, lalu mengikatnya selama seribu tahun. </span>
<span class="v-num v-3">3&nbsp;</span><span class="v RV20_3" data-id="RV20_3">Dia menghumbankannya ke dalam jurang itu, dan menutupnya serta memateraikannya, supaya ia tidak dapat lagi memperdaya umat manusia hingga tamat tempoh seribu tahun. Selepas itu ia akan dilepaskan seketika.</span>
</div>
<div class="p">
<span class="v-num v-4">4&nbsp;</span><span class="v RV20_4" data-id="RV20_4">Aku melihat beberapa takhta, lantas orang duduk di atasnya dan diberi kuasa sebagai hakim. Aku melihat roh-roh orang yang telah dipancung kepala kerana memberikan kesaksian tentang Isa al-Masih dan firman Allah, yang tidak menyembah binatang itu atau patungnya, dan tidak menerima tandanya di dahi atau di tangan. Mereka itu hidup dan memerintah bersama al-Masih selama seribu tahun. </span>
<span class="v-num v-5">5&nbsp;</span><span class="v RV20_5" data-id="RV20_5">Tetapi orang mati yang lain tidak hidup semula hingga genap masa seribu tahun itu. Inilah kebangkitan yang pertama. </span>
<span class="v-num v-6">6&nbsp;</span><span class="v RV20_6" data-id="RV20_6">Diberkatilah dan sucilah mereka yang dapat menyertai kebangkitan pertama. Kematian kedua tiada kuasa atas mereka. Mereka akan menjadi imam Allah dan al-Masih, dan akan memerintah di sisi-Nya selama seribu tahun.</span>
</div>
<div class="s1">Iblis ditewaskan</div>
<div class="p">
<span class="v-num v-7">7&nbsp;</span><span class="v RV20_7" data-id="RV20_7">Setelah tamat tempoh seribu tahun itu, Iblis akan dibebaskan dari kurungan. </span>
<span class="v-num v-8">8&nbsp;</span><span class="v RV20_8" data-id="RV20_8">Dia akan keluar untuk menipu bangsa-bangsa di empat penjuru bumi, Gog dan Magog, dan mengumpulkan mereka untuk berperang. Bilangan mereka seperti pasir di tepi laut. </span>
<span class="v-num v-9">9&nbsp;</span><span class="v RV20_9" data-id="RV20_9">Mereka naik ke seluruh bumi dan mengepung khemah orang salih serta kota yang dikasihi itu. Lalu Allah menurunkan api dari syurga serta menghanguskan mereka. </span>
<span class="v-num v-10">10&nbsp;</span><span class="v RV20_10" data-id="RV20_10">Iblis yang telah memperdaya mereka itu terus dihumbankan ke dalam lautan api dan belerang, tempat binatang dan nabi palsu telah dicampakkan. Mereka akan diseksa siang malam selama-lamanya.</span>
</div>
<div class="s1">Orang mati dihakimi </div>
<div class="p">
<span class="v-num v-11">11&nbsp;</span><span class="v RV20_11" data-id="RV20_11">Kemudian aku melihat sebuah takhta yang besar berwarna putih dan Dia yang bersemayam di atasnya. Bumi dan langit lenyap menghilang dari hadirat-Nya dan tiada lagi tempat bagi kedua-duanya. </span>
<span class="v-num v-12">12&nbsp;</span><span class="v RV20_12" data-id="RV20_12">Aku melihat orang mati, kecil dan besar, berdiri di hadapan Allah, dan kitab-kitab dibuka. Sebuah kitab lagi dibuka, iaitu Kitab Hidup. Orang mati itu dihakimi menurut perbuatan mereka, berdasarkan segala yang tersurat di dalam kitab-kitab itu. </span>
<span class="v-num v-13">13&nbsp;</span><span class="v RV20_13" data-id="RV20_13">Laut menyerahkan orang mati yang di dalamnya; Maut dan Alam Maut menyerahkan orang mati yang di dalamnya. Semuanya dihakimi, menurut perbuatan masing-masing. </span>
<span class="v-num v-14">14&nbsp;</span><span class="v RV20_14" data-id="RV20_14">Kemudian Maut dan Alam Maut dihumbankan ke dalam lautan api. Inilah kematian kedua iaitu kematian di lautan api. </span>
<span class="v-num v-15">15&nbsp;</span><span class="v RV20_15" data-id="RV20_15">Semua manusia yang tidak tertulis namanya di dalam Kitab Hidup dicampakkan ke dalam lautan api.</span>
</div>

</div>
<div class="footer"><div class="nav">
<a class="prev" href="RV19.html">&lt;</a>
<a class="home" href="index.html">=</a>
<a class="next" href="RV21.html">&gt;</a>
</div></div>
</body>
</html>