<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Revelation 8 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Kitab Suci Zabur Injil</a><a class="location" href="RV.html">Revelation 8</a><a class="prev" href="RV7.html">&lt;</a>
<a class="home" href="index.html">=</a>
<a class="next" href="RV9.html">&gt;</a>
</div></div>
<div class="section chapter RV RV8 uw_ms_kszi ms" dir="ltr" lang="ms" data-id="RV8" data-nextid="RV9" data-previd="RV7">
<div class="c">8</div>
<div class="s1">Materai ketujuh</div>
<div class="m">
<span class="v-num v-1">1&nbsp;</span><span class="v RV8_1" data-id="RV8_1">Apabila Anak Domba memecahkan materai ketujuh, syurga menjadi senyap sunyi kira-kira setengah jam.</span>
</div>
<div class="p">
<span class="v-num v-2">2&nbsp;</span><span class="v RV8_2" data-id="RV8_2">Kemudian aku melihat tujuh malaikat menghadap Allah. Mereka diberi tujuh sangkakala.</span>
</div>
<div class="p">
<span class="v-num v-3">3&nbsp;</span><span class="v RV8_3" data-id="RV8_3">Satu lagi malaikat datang berdiri di hadapan mazbah sambil membawa tempat bara diperbuat daripada emas. Dia diberi banyak setanggi untuk ditambahkan kepada doa semua orang salih dan untuk dipersembahkan di atas mazbah emas di hadapan takhta.</span>
<span class="v-num v-4">4&nbsp;</span><span class="v RV8_4" data-id="RV8_4">Doa orang salih bersama asap setanggi yang dibakar itu naik berkepul-kepul dari tangan malaikat yang menghadap Allah.</span>
<span class="v-num v-5">5&nbsp;</span><span class="v RV8_5" data-id="RV8_5">Kemudian malaikat itu mengisi tempat bara dengan bara api dari mazbah lalu melontarkannya ke bumi. Dalam sekelip mata kedengaran guruh petir dan kelihatan kilat sabung-menyabung lalu seluruh bumi gempa.</span>
</div>
<div class="s1">Empat sangkakala yang pertama</div>
<div class="p">
<span class="v-num v-6">6&nbsp;</span><span class="v RV8_6" data-id="RV8_6">Kemudian tujuh malaikat yang memegang tujuh sangkakala itu bersedia untuk meniupnya.</span>
</div>
<div class="p">
<span class="v-num v-7">7&nbsp;</span><span class="v RV8_7" data-id="RV8_7">Malaikat pertama meniup sangkakalanya. Hujan batu dan api bercampur darah terus dilemparkan ke bumi. Lalu sepertiga bumi, dan sepertiga pohon-pohon serta segala tumbuh-tumbuhan yang hijau hangus dibakar.</span>
</div>
<div class="p">
<span class="v-num v-8">8&nbsp;</span><span class="v RV8_8" data-id="RV8_8">Kemudian malaikat kedua meniup sangkakalanya. Sesuatu yang kelihatan seperti gunung besar yang menyala dicampakkan ke dalam laut. Sepertiga air laut menjadi darah.</span>
<span class="v-num v-9">9&nbsp;</span><span class="v RV8_9" data-id="RV8_9">Sepertiga makhluk di laut mati dan sepertiga kapal musnah.</span>
</div>
<div class="p">
<span class="v-num v-10">10&nbsp;</span><span class="v RV8_10" data-id="RV8_10">Kemudian malaikat ketiga meniup sangkakalanya. Sebuah bintang besar yang menyala-nyala seperti suluh gugur menimpa sepertiga sungai dan mata air di bumi.</span>
<span class="v-num v-11">11&nbsp;</span><span class="v RV8_11" data-id="RV8_11">(Bintang itu bernama ‘Apsintus’ iaitu ‘Pahit’.) Sepertiga air menjadi pahit dan ramai orang mati kerana meminumnya.</span>
</div>
<div class="p">
<span class="v-num v-12">12&nbsp;</span><span class="v RV8_12" data-id="RV8_12">Kemudian malaikat keempat meniup sangkakalanya. Sepertiga matahari, bulan dan bintang terpukul, sehingga tidak dapat bersinar sepertiga waktu. Matahari tidak memancar sepertiga siang, manakala bulan dan bintang tidak bercahaya sepertiga malam.</span>
</div>
<div class="p">
<span class="v-num v-13">13&nbsp;</span><span class="v RV8_13" data-id="RV8_13">Kemudian aku melihat dan mendengar seekor burung helang yang terbang tinggi berseru nyaring, ‘Sengsara! Sengsara! Sengsaralah sekalian penghuni bumi kerana tiga malaikat lagi yang akan meniup sangkakalanya.’</span>
</div>

</div>
<div class="footer"><div class="nav">
<a class="prev" href="RV7.html">&lt;</a>
<a class="home" href="index.html">=</a>
<a class="next" href="RV9.html">&gt;</a>
</div></div>
</body>
</html>