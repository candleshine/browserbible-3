<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Korintus 6 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Kitab Suci Zabur Injil</a><a class="location" href="C1.html">1 Korintus 6</a><a class="prev" href="C15.html">&lt;</a>
<a class="home" href="index.html">=</a>
<a class="next" href="C17.html">&gt;</a>
</div></div>
<div class="section chapter C1 C16 uw_ms_kszi ms" dir="ltr" lang="ms" data-id="C16" data-nextid="C17" data-previd="C15">
<div class="c">6</div>
<div class="s1">Tuntutan mahkamah tidak digalakkan
</div>
<div class="p">
<span class="v-num v-1">1&nbsp;</span><span class="v C16_1" data-id="C16_1">Sekiranya salah seorang antara kamu bertikai dengan yang lain, wajarkah dia bawa perkara itu ke hadapan hakim yang tidak mengenal Allah dan bukan kepada orang salih?
</span>
<span class="v-num v-2">2&nbsp;</span><span class="v C16_2" data-id="C16_2">Tidakkah kamu tahu bahawa orang salih akan mengadili dunia ini? Jika kamu mengadili dunia ini, tidak sanggupkah kamu mengadili perkara yang kecil?
</span>
<span class="v-num v-3">3&nbsp;</span><span class="v C16_3" data-id="C16_3">Tidakkah kamu tahu bahawa kita akan mengadili para malaikat? Apatah lagi hal ehwal hidup sehari-hari?
</span>
<span class="v-num v-4">4&nbsp;</span><span class="v C16_4" data-id="C16_4">Adakah kamu akan membawa perkara begitu ke hadapan orang yang langsung tidak ada kedudukan di kalangan jemaah?
</span>
<span class="v-num v-5">5&nbsp;</span><span class="v C16_5" data-id="C16_5">Alangkah memalukan! Tentu ada seorang daripada kamu yang cukup bijaksana untuk menyelesaikan pertikaian antara saudara seiman.
</span>
<span class="v-num v-6">6&nbsp;</span><span class="v C16_6" data-id="C16_6">Tetapi tidak, seorang saudara tergamak mendakwa saudara yang lain, justeru di hadapan orang yang tidak percaya!
</span>
</div>
<div class="p">
<span class="v-num v-7">7&nbsp;</span><span class="v C16_7" data-id="C16_7">Dengan adanya pendakwaan sesama kamu, jelaslah bahawa kamu sudah ditewaskan. Daripada yang demikian, bukankah lebih baik kamu dipersalahkan? Bukankah lebih baik kamu dirugikan.
</span>
<span class="v-num v-8">8&nbsp;</span><span class="v C16_8" data-id="C16_8">Sebaliknya kamu sendiri yang bersalah dan merugikan saudara seimanmu sendiri!
</span>
</div>
<div class="p">
<span class="v-num v-9">9&nbsp;</span><span class="v C16_9" data-id="C16_9">Kamu tentu tahu bahawa orang yang tidak taat akan perintah Allah tidak akan menikmati kerajaan Allah. Janganlah menipu diri. Orang yang berkelakuan cabul, menyembah berhala, berzina, melakukan liwat,
</span>
<span class="v-num v-10">10&nbsp;</span><span class="v C16_10" data-id="C16_10">mencuri, bersikap tamak, sering mabuk, mengumpat atau merompak – semuanya tidak akan menikmati kerajaan Allah.
</span>
<span class="v-num v-11">11&nbsp;</span><span class="v C16_11" data-id="C16_11">Begitulah kelakuan sebilangan daripadamu dahulu. Tetapi kamu telah dibersihkan, dikuduskan dan diperbenarkan dalam nama Junjungan Isa al-Masih dan dengan Roh Allah Tuhan kita.
</span>
</div>
<div class="s1">Percabulan
</div>
<div class="p">
<span class="v-num v-12">12&nbsp;</span><span class="v C16_12" data-id="C16_12">Segala-galanya halal bagiku, tetapi bukan segala-galanya berfaedah. Segala-galanya halal bagiku, tetapi aku tidak membiarkan sesuatu memperhamba diriku.
</span>
<span class="v-num v-13">13&nbsp;</span><span class="v C16_13" data-id="C16_13">Makanan untuk perut dan perut untuk makanan. Ya, tetapi Allah akan menghapuskan kedua-duanya. Tubuh kita bukan untuk melakukan perbuatan cabul, tetapi untuk Tuhan, dan Tuhan untuk tubuh kita.
</span>
<span class="v-num v-14">14&nbsp;</span><span class="v C16_14" data-id="C16_14">Allah telah membangkitkan Junjungan daripada kematian. Begitu jugalah Allah akan membangkitkan kita daripada kematian dengan kuasa-Nya.
</span>
<span class="v-num v-15">15&nbsp;</span><span class="v C16_15" data-id="C16_15">Kamu tahu bahawa tubuh kamu itu sebahagian tubuh al-Masih; maka wajarkah kamu menjadikannya sebahagian tubuh seorang pelacur? Tidak sekali-kali!
</span>
<span class="v-num v-16">16&nbsp;</span><span class="v C16_16" data-id="C16_16">Atau tidakkah kamu tahu bahawa seseorang yang bersetubuh dengan seorang pelacur itu menjadi satu tubuh dengan pelacur itu? Di dalam kitab suci jelas tersurat, ‘Mereka berdua menjadi satu.’
</span>
<span class="v-num v-17">17&nbsp;</span><span class="v C16_17" data-id="C16_17">Apabila seseorang menyatukan diri dengan Tuhan, rohnya akan menjadi satu dengan Roh Tuhan.
</span>
</div>
<div class="p">
<span class="v-num v-18">18&nbsp;</span><span class="v C16_18" data-id="C16_18">Jauhilah perbuatan cabul. Dosa lain tidak dilakukan terhadap tubuh sendiri; tetapi seseorang yang melakukan perbuatan cabul berdosa terhadap tubuhnya sendiri.
</span>
<span class="v-num v-19">19&nbsp;</span><span class="v C16_19" data-id="C16_19">Kamu tentu tahu bahawa tubuhmu itu tempat kediaman Roh Suci yang telah dikurniakan Allah kepadamu. Tubuhmu bukanlah milikmu, tetapi milik Allah.
</span>
<span class="v-num v-20">20&nbsp;</span><span class="v C16_20" data-id="C16_20">Allah telah membelimu dengan harga yang sudah dibayar sepenuhnya. Oleh itu, gunakanlah tubuhmu untuk memuliakan Allah.
</span>
</div>

</div>
<div class="footer"><div class="nav">
<a class="prev" href="C15.html">&lt;</a>
<a class="home" href="index.html">=</a>
<a class="next" href="C17.html">&gt;</a>
</div></div>
</body>
</html>