<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 11 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 11</a><a class="prev" href="LK10.html">&lt;</a>
<a class="home" href="index.html">=</a>
<a class="next" href="LK12.html">&gt;</a>
</div></div>
<div class="section chapter LK LK11 uw_ms_kszi ms" dir="ltr" lang="ms" data-id="LK11" data-nextid="LK12" data-previd="LK10">
<div class="c">11</div>
<div class="s1">Pengajaran Isa tentang doa </div>
<div class="m">
<span class="v-num v-1">1&nbsp;</span><span class="v LK11_1" data-id="LK11_1">Isa berdoa di suatu tempat dan setelah Dia berhenti, salah seorang daripada pengikut-Nya berkata, ‘Junjungan, ajarlah kami berdoa seperti Yahya mengajar pengikut-pengikutnya.’</span>
</div>
<div class="p">
<span class="v-num v-2">2&nbsp;</span><span class="v LK11_2" data-id="LK11_2">Isa berkata kepada mereka, ‘Apabila kamu berdoa, katakanlah:</span>
</div>
<div class="b">&nbsp;</div>
<div class="q1">
<span class="v LK11_2" data-id="LK11_2">‘ “Ya Bapa, sucilah Namu-Mu;</span>
</div>
<div class="q1">
<span class="v LK11_2" data-id="LK11_2">Datanglah kerajaan-Mu;</span>
</div>
<div class="q1">
<span class="v-num v-3">3&nbsp;</span><span class="v LK11_3" data-id="LK11_3">Berilah kami makanan yang secukupnya setiap hari;</span>
</div>
<div class="q1">
<span class="v-num v-4">4&nbsp;</span><span class="v LK11_4" data-id="LK11_4">Ampunkanlah dosa-dosa kami,</span>
</div>
<div class="q2">
<span class="v LK11_4" data-id="LK11_4">sebagaimana kami mengampuni setiap orang yang bersalah </span>
</div>
<div class="q2">
<span class="v LK11_4" data-id="LK11_4">terhadap kami;</span>
</div>
<div class="q1">
<span class="v LK11_4" data-id="LK11_4">janganlah biarkan kami tergoda.” ’</span>
</div>
<div class="b">&nbsp;</div>
<div class="m">
<span class="v-num v-5">5&nbsp;</span><span class="v LK11_5" data-id="LK11_5">Isa meneruskan kata-Nya, ‘Siapakah antara kamu yang akan pergi kepada sahabatnya pada lewat malam lalu berkata kepadanya, “Hai sahabat, pinjamilah aku tiga buku roti </span>
<span class="v-num v-6">6&nbsp;</span><span class="v LK11_6" data-id="LK11_6">kerana seorang sahabatku telah singgah di rumahku dalam perjalanannya dan aku tiada makanan apa-apa untuk dihidangkan.”</span>
</div>
<div class="p">
<span class="v-num v-7">7&nbsp;</span><span class="v LK11_7" data-id="LK11_7">‘Sahabat itu menjawab dari dalam rumahnya, “Janganlah ganggu aku kerana pintu sudah dikunci dan kami semua telah pun masuk tidur. Aku tidak dapat bangun dan memberikan apa-apa.” ’ </span>
<span class="v-num v-8">8&nbsp;</span><span class="v LK11_8" data-id="LK11_8">Isa berkata, ‘Aku berkata kepadamu bahawa sungguhpun, dia tidak mahu bangun memberikan pinjaman itu kepadamu kerana kamu sahabatnya, tetapi dia akan bangun juga dan memberikan pinjaman seberapa banyak yang kamu perlukan kalau kamu tidak segan untuk terus meminta daripadanya.</span>
</div>
<div class="p">
<span class="v-num v-9">9&nbsp;</span><span class="v LK11_9" data-id="LK11_9">‘Oleh itu, Aku berkata kepadamu: Mintalah supaya kamu akan diberi; carilah supaya kamu akan mendapat; ketuklah pintu supaya pintu akan dibuka untukmu. </span>
<span class="v-num v-10">10&nbsp;</span><span class="v LK11_10" data-id="LK11_10">Kerana setiap orang yang meminta akan menerima; yang mencari akan mendapat; dan pintu akan dibuka kepada orang yang mengetuknya.</span>
</div>
<div class="p">
<span class="v-num v-11">11&nbsp;</span><span class="v LK11_11" data-id="LK11_11">‘Bapa yang manakah di antara kamu akan memberikan ular kepada anaknya yang meminta ikan, </span>
<span class="v-num v-12">12&nbsp;</span><span class="v LK11_12" data-id="LK11_12">atau memberikan kala jengking kalau dipintanya telur? </span>
<span class="v-num v-13">13&nbsp;</span><span class="v LK11_13" data-id="LK11_13">Jika kamu yang jahat tahu memberikan barang yang baik kepada anak-anakmu, apatah lagi Bapamu yang di syurga akan memberikan Roh Suci kepada orang yang meminta-Nya!’</span>
</div>
<div class="s1">Isa dan Beelzebul</div>
<div class="p">
<span class="v-num v-14">14&nbsp;</span><span class="v LK11_14" data-id="LK11_14">Isa mengusir roh iblis daripada seorang yang bisu. Setelah roh itu keluar, orang bisu itu pun mula bercakap. Orang ramai pun hairan. </span>
<span class="v-num v-15">15&nbsp;</span><span class="v LK11_15" data-id="LK11_15">Tetapi ada orang yang berkata, ‘Dia mengusir roh-roh iblis dengan kuasa Beelzebul, ketua semua roh iblis.’ </span>
<span class="v-num v-16">16&nbsp;</span><span class="v LK11_16" data-id="LK11_16">Orang lain cuba memerangkap Isa dengan meminta-Nya melakukan suatu mukjizat untuk menunjukkan Allah berkenan dengan-Nya.</span>
</div>
<div class="p">
<span class="v-num v-17">17&nbsp;</span><span class="v LK11_17" data-id="LK11_17">Isa mengetahui fikiran mereka lalu berkata kepada mereka, ‘Setiap negara yang berbelah bahagi dan bermusuhan sesama rakyatnya tidak akan tahan lama dan setiap keluarga yang bersengketa sesama sendiri akan hancur. </span>
<span class="v-num v-18">18&nbsp;</span><span class="v LK11_18" data-id="LK11_18">Jikalau kerajaan Iblis berlawan-lawanan sesama sendiri, bagaimanakah kerajaannya dapat bertahan? Kamu berkata bahawa Aku mengusir roh-roh iblis dengan kuasa Beelzebul. </span>
<span class="v-num v-19">19&nbsp;</span><span class="v LK11_19" data-id="LK11_19">Tetapi jikalau Aku mengusir roh-roh iblis dengan kuasa Beelzebul, maka dengan kuasa siapakah pula pengikut-pengikutmu mengusir roh-roh iblis? Maka pengikut-pengikutmu sendiri akan menghakimi kamu! </span>
<span class="v-num v-20">20&nbsp;</span><span class="v LK11_20" data-id="LK11_20">Tetapi jika Aku mengusir roh-roh iblis dengan kuasa Allah, maka ini menunjukkan bahawa kerajaan Allah telah datang kepada kamu.</span>
</div>
<div class="p">
<span class="v-num v-21">21&nbsp;</span><span class="v LK11_21" data-id="LK11_21">‘Apabila seorang yang gagah dan bersenjata lengkap mengawal rumahnya, harta bendanya selamat; </span>
<span class="v-num v-22">22&nbsp;</span><span class="v LK11_22" data-id="LK11_22">tetapi apabila seorang yang lebih gagah menyerang dan mengalahkannya, yang lebih gagah itu akan merampas segala senjata yang diperlukan oleh tuan rumah itu lalu membahagikan harta yang dirampasnya.</span>
</div>
<div class="p">
<span class="v-num v-23">23&nbsp;</span><span class="v LK11_23" data-id="LK11_23">‘Orang yang tidak berpihak kepada Aku menentang Aku; dan orang yang tidak bersama Aku bercerai-berai.</span>
</div>
<div class="s1">Roh durjana kembali</div>
<div class="p">
<span class="v-num v-24">24&nbsp;</span><span class="v LK11_24" data-id="LK11_24">‘Apabila roh durjana keluar daripada seseorang, roh itu mengembara di tempat yang kering untuk mencari tempat berehat. Jika tempat itu tidak dapat dicari, roh itu berkata, “Aku akan pulang ke tempat kediamanku yang lama.” </span>
<span class="v-num v-25">25&nbsp;</span><span class="v LK11_25" data-id="LK11_25">Roh itu kembali dan mendapati tempat kediamannya itu bersih dan kemas. </span>
<span class="v-num v-26">26&nbsp;</span><span class="v LK11_26" data-id="LK11_26">Kemudian dia pergi membawa tujuh roh lain yang lebih durjana daripadanya lalu mereka tinggal di situ. Keadaan orang itu pada akhirnya lebih teruk daripada dahulu.’</span>
</div>
<div class="s1">Kebahagiaan yang sejati</div>
<div class="p">
<span class="v-num v-27">27&nbsp;</span><span class="v LK11_27" data-id="LK11_27">Setelah Isa berkata demikian, seorang perempuan antara orang ramai itu berkata, ‘Diberkatilah perempuan yang melahirkan dan menyusui Engkau.’</span>
</div>
<div class="p">
<span class="v-num v-28">28&nbsp;</span><span class="v LK11_28" data-id="LK11_28">Tetapi Isa berkata, ‘Bahkan lebih diberkati lagi orang yang mendengar firman Allah dan mematuhinya.’</span>
</div>
<div class="s1">Meminta mukjizat dilakukan</div>
<div class="p">
<span class="v-num v-29">29&nbsp;</span><span class="v LK11_29" data-id="LK11_29">Semasa orang ramai mengerumuni Isa, Dia berkata, ‘Betapa durjananya orang zaman ini! Mereka meminta mukjizat dilakukan sebagai alamat daripada Allah tetapi alamat tidak akan diberi kecuali alamat Nabi Yunus </span>
<span class="v-num v-30">30&nbsp;</span><span class="v LK11_30" data-id="LK11_30">kerana seperti Yunus telah menjadi alamat kepada orang Niniwe, demikian juga Putera Insan menjadi alamat kepada orang zaman ini. </span>
<span class="v-num v-31">31&nbsp;</span><span class="v LK11_31" data-id="LK11_31">Pada hari pengadilan ratu negeri Selatan akan bangkit dan mencela mereka kerana ratu itu telah datang dari hujung bumi untuk mendengar pengajaran Sulaiman yang bijak, dan di sini ada seorang yang lebih besar daripada Sulaiman. </span>
<span class="v-num v-32">32&nbsp;</span><span class="v LK11_32" data-id="LK11_32">Orang Niniwe akan bangkit pada hari pengadilan dan mencela orang zaman ini kerana orang Niniwe itu telah bertaubat daripada dosa mereka apabila mendengar khutbah Yunus; dan di sini ada seorang yang lebih besar daripada Yunus.</span>
</div>
<div class="s1">Pelita bagi tubuh</div>
<div class="p">
<span class="v-num v-33">33&nbsp;</span><span class="v LK11_33" data-id="LK11_33">‘Tiada seorang pun yang memasang pelita lalu meletakkannya di tempat yang tersembunyi atau di bawah pasu. Sebaliknya, dia meletakkannya di atas kaki pelita supaya orang yang masuk dapat melihat cahayanya. </span>
<span class="v-num v-34">34&nbsp;</span><span class="v LK11_34" data-id="LK11_34">Matamu ialah pelita bagi tubuhmu. Jikalau matamu terang, seluruh tubuhmu penuh dengan cahaya. Tetapi jika matamu kabur, seluruh tubuhmu pun menjadi gelap. </span>
<span class="v-num v-35">35&nbsp;</span><span class="v LK11_35" data-id="LK11_35">Oleh itu, berjaga-jagalah supaya cahaya dalammu itu tidak menjadi gelap. </span>
<span class="v-num v-36">36&nbsp;</span><span class="v LK11_36" data-id="LK11_36">Jikalau seluruh tubuhmu itu terang tanpa sebarang bahagian yang gelap, seluruh tubuhmu akan terang-benderang seperti sebuah pelita menerangi kamu dengan cahayanya.’</span>
</div>
<div class="s1">Isa mengecam orang Farisi dan guru Taurat</div>
<div class="p">
<span class="v-num v-37">37&nbsp;</span><span class="v LK11_37" data-id="LK11_37">Setelah Isa habis bercakap, seorang Farisi menjemput Dia makan di rumahnya. Isa pun pergi lalu bertelekan di meja. </span>
<span class="v-num v-38">38&nbsp;</span><span class="v LK11_38" data-id="LK11_38">Orang Farisi itu kehairanan apabila melihat Isa tidak membasuh tangan-Nya sebelum makan.</span>
</div>
<div class="p">
<span class="v-num v-39">39&nbsp;</span><span class="v LK11_39" data-id="LK11_39">Oleh itu Junjungan berkata kepadanya, ‘Kamu orang Farisi mencuci bahagian luar pinggan mangkuk, tetapi kamu penuh dengan ketamakan dan kezaliman dalam hatimu. </span>
<span class="v-num v-40">40&nbsp;</span><span class="v LK11_40" data-id="LK11_40">Hai orang yang bodoh! Bukankah Dia yang menjadikan bahagian luar juga menjadikan bahagian dalam? </span>
<span class="v-num v-41">41&nbsp;</span><span class="v LK11_41" data-id="LK11_41">Berikanlah makanan yang ada di dalam pinggan mangkuk itu kepada orang miskin dan segala-galanya akan menjadi bersih bagimu.</span>
</div>
<div class="p">
<span class="v-num v-42">42&nbsp;</span><span class="v LK11_42" data-id="LK11_42">‘Malangnya kamu, orang Farisi! Kamu membayar sepersepuluh daripada selasih, inggu dan herba lain kepada Allah, tetapi kamu mengabaikan keadilan dan kasih kepada Allah. Kamu haruslah membayar sepersepuluh itu tanpa mengabaikan perkara-perkara yang lebih penting.</span>
</div>
<div class="p">
<span class="v-num v-43">43&nbsp;</span><span class="v LK11_43" data-id="LK11_43">‘Malangnya kamu orang Farisi! Kamu suka duduk di kerusi khas di saumaah-saumaah dan diberi salam dengan hormatnya di pasar-pasar.</span>
</div>
<div class="p">
<span class="v-num v-44">44&nbsp;</span><span class="v LK11_44" data-id="LK11_44">‘Malangnya kamu! Kamu umpama kubur-kubur yang tidak bernisan, yang dipijak-pijak tanpa disedari oleh orang yang berjalan di atasnya.’</span>
</div>
<div class="p">
<span class="v-num v-45">45&nbsp;</span><span class="v LK11_45" data-id="LK11_45">Seorang daripada guru Taurat berkata kepada Isa, ‘Guru menghina kami juga apabila Guru berkata sedemikian.’</span>
</div>
<div class="p">
<span class="v-num v-46">46&nbsp;</span><span class="v LK11_46" data-id="LK11_46">Isa berkata, ‘Malangnya kamu guru-guru Taurat, kerana kamu meletakkan beban yang berat ke atas bahu orang lain, tetapi kamu sendiri tidak menghulurkan satu jari pun untuk menolong mereka memikul beban itu.</span>
</div>
<div class="p">
<span class="v-num v-47">47&nbsp;</span><span class="v LK11_47" data-id="LK11_47">‘Malangnya kamu! Kamu membina makam untuk nabi-nabi yang telah dibunuh oleh nenek moyangmu. </span>
<span class="v-num v-48">48&nbsp;</span><span class="v LK11_48" data-id="LK11_48">Oleh itu, kamu menyetujui perbuatan nenek moyangmu itu; kerana mereka telah membunuh nabi-nabi itu tetapi kamu membina makam mereka pula. </span>
<span class="v-num v-49">49&nbsp;</span><span class="v LK11_49" data-id="LK11_49">Dengan itu, kebijaksanaan Allah telah mengatakan, “Aku mengutus nabi-nabi dan rasul-rasul kepada mereka, yang sesetengahnya akan dibunuh atau dianiayai oleh mereka.” </span>
<span class="v-num v-50">50&nbsp;</span><span class="v LK11_50" data-id="LK11_50">Jadi, orang zaman ini akan dihukum atas pembunuhan semua nabi sejak dunia dicipta, </span>
<span class="v-num v-51">51&nbsp;</span><span class="v LK11_51" data-id="LK11_51">iaitu, dari pembunuhan Habil hingga pembunuhan Zekaria di antara tempat persembahan korban dengan rumah ibadat. Ya, Aku berkata kepadamu bahawa orang zaman ini akan dihukum atas pembunuhan semua nabi itu.</span>
</div>
<div class="p">
<span class="v-num v-52">52&nbsp;</span><span class="v LK11_52" data-id="LK11_52">‘Malangnya kamu, ahli-ahli Taurat! Kunci ilmu telah kamu ambil; kamu sendiri tidak mahu masuk tetapi kamu menghalang orang yang cuba hendak masuk.’</span>
</div>
<div class="p">
<span class="v-num v-53">53&nbsp;</span><span class="v LK11_53" data-id="LK11_53">Setelah Isa keluar dari rumah itu, guru-guru Taurat dan orang Farisi mula mengecam Dia. Mereka menanya-Nya tentang banyak perkara, </span>
<span class="v-num v-54">54&nbsp;</span><span class="v LK11_54" data-id="LK11_54">dan cuba memerangkap Dia dengan mencari kesalahan dalam sesuatu yang dikatakan-Nya.</span>
</div>

</div>
<div class="footer"><div class="nav">
<a class="prev" href="LK10.html">&lt;</a>
<a class="home" href="index.html">=</a>
<a class="next" href="LK12.html">&gt;</a>
</div></div>
</body>
</html>