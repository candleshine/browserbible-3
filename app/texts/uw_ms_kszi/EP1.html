<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Ephesians 1 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EP.html">Kitab Suci Zabur Injil</a><a class="location" href="EP.html">Ephesians 1</a><a class="prev" href="GL6.html">&lt;</a>
<a class="home" href="index.html">=</a>
<a class="next" href="EP2.html">&gt;</a>
</div></div>
<div class="section chapter EP EP1 uw_ms_kszi ms" dir="ltr" lang="ms" data-id="EP1" data-nextid="EP2" data-previd="GL6">
<div class="mt">Efesus</div>
<div class="c">1</div>
<div class="p">
<span class="v-num v-1">1&nbsp;</span><span class="v EP1_1" data-id="EP1_1">Daripada Paulus, rasul Isa al-Masih dengan kehendak Allah,</span>
</div>
<div class="b">&nbsp;</div>
<div class="p">
<span class="v EP1_1" data-id="EP1_1">Kepada semua orang salih di Efesus, iaitu orang yang beriman kepada Isa al-Masih:</span>
</div>
<div class="b">&nbsp;</div>
<div class="m">
<span class="v-num v-2">2&nbsp;</span><span class="v EP1_2" data-id="EP1_2">Kasih kurnia dan sejahtera kepadamu daripada Bapa kita Allah dan daripada Junjungan Isa al-Masih.</span>
</div>
<div class="s1">Berkat rohani dalam al-Masih</div>
<div class="p">
<span class="v-num v-3">3&nbsp;</span><span class="v EP1_3" data-id="EP1_3">Segala puji bagi Allah, Bapa Junjungan kita Isa al-Masih, yang telah memberkati kita dengan segala berkat rohani di syurga dalam al-Masih.</span>
<span class="v-num v-4">4&nbsp;</span><span class="v EP1_4" data-id="EP1_4">Ini kerana Dia telah memilih kita dalam al-Masih sebelum dunia ini dijadikan, supaya kita suci dan tidak bercela di hadapan-Nya. Dalam kasih,</span>
<span class="v-num v-5">5&nbsp;</span><span class="v EP1_5" data-id="EP1_5">Dia telah menentukan kita dari mulanya untuk diangkat sebagai anak oleh Isa al-Masih kepada diri-Nya, menurut keredaan dan kehendak-Nya –</span>
<span class="v-num v-6">6&nbsp;</span><span class="v EP1_6" data-id="EP1_6">supaya terpujilah kemuliaan kasih kurnia-Nya, yang dianugerahkan-Nya kepada kita dalam Dia yang dikasihi-Nya.</span>
<span class="v-num v-7">7&nbsp;</span><span class="v EP1_7" data-id="EP1_7">Dalam-Nya kita mendapat penebusan melalui darah-Nya, pengampunan dosa, menurut limpah kasih kurnia-Nya</span>
<span class="v-num v-8">8&nbsp;</span><span class="v EP1_8" data-id="EP1_8">yang dilimpahkan-Nya kepada kita dengan segala kebijaksanaan dan pengertian.</span>
<span class="v-num v-9">9&nbsp;</span><span class="v EP1_9" data-id="EP1_9">Dia memberitahu kita rahsia kehendak-Nya, menurut keredaan-Nya yang sudah ditentukan-Nya dalam al-Masih,</span>
<span class="v-num v-10">10&nbsp;</span><span class="v EP1_10" data-id="EP1_10">bahawa setelah sampai masa pelaksanaannya – Dia akan menyatukan segala sesuatu di bawah al-Masih sebagai kepala, baik yang di syurga mahupun yang di bumi.</span>
</div>
<div class="p">
<span class="v-num v-11">11&nbsp;</span><span class="v EP1_11" data-id="EP1_11">Dalam-Nya juga kita telah mendapat warisan, kerana telah ditentukan dari mulanya menurut maksud Allah yang melakukan segalanya seperti pertimbangan kehendak-Nya,</span>
<span class="v-num v-12">12&nbsp;</span><span class="v EP1_12" data-id="EP1_12">bahawa kami yang mula-mula menaruh harapan pada al-Masih akan mendatangkan puji bagi kemuliaan-Nya.</span>
<span class="v-num v-13">13&nbsp;</span><span class="v EP1_13" data-id="EP1_13">Kamu juga dalam al-Masih setelah mendengar kata kebenaran, iaitu Injil tentang penyelamatanmu. Dan dalam-Nya, setelah mempercayai-Nya, kamu telah dimaterai dengan Roh Suci yang dijanjikan-Nya,</span>
<span class="v-num v-14">14&nbsp;</span><span class="v EP1_14" data-id="EP1_14">yang menjadi jaminan bagi warisan kita hingga penebusan orang yang dimiliki Allah – segala puji bagi kemuliaan-Nya.</span>
</div>
<div class="s1">Syukur dan doa</div>
<div class="p">
<span class="v-num v-15">15&nbsp;</span><span class="v EP1_15" data-id="EP1_15">Oleh itu aku juga, setelah mendengar bahawa kamu beriman kepada Junjungan Isa dan mengasihi semua orang yang salih,</span>
<span class="v-num v-16">16&nbsp;</span><span class="v EP1_16" data-id="EP1_16">tidak putus-putus bersyukur tentangmu dan menyebutmu dalam doaku.</span>
<span class="v-num v-17">17&nbsp;</span><span class="v EP1_17" data-id="EP1_17">Aku berdoa semoga Allah Tuhan Junjungan kita Isa al-Masih, Bapa kemuliaan, memberimu roh kebijaksanaan dan wahyu untuk mengenali-Nya.</span>
<span class="v-num v-18">18&nbsp;</span><span class="v EP1_18" data-id="EP1_18">Semoga Allah menerangkan mata hatimu untuk mengetahui harapan daripada panggilan-Nya, limpah kemuliaan warisan-Nya dalam orang yang salih,</span>
<span class="v-num v-19">19&nbsp;</span><span class="v EP1_19" data-id="EP1_19">dan betapa besar kuasa-Nya bagi kita yang beriman. Demikianlah pelaksanaan kuasa-Nya yang agung itu</span>
<span class="v-num v-20">20&nbsp;</span><span class="v EP1_20" data-id="EP1_20">dalam al-Masih apabila membangkitkan-Nya daripada kematian dan mendudukkan-Nya di sebelah kanan-Nya di syurga.</span>
<span class="v-num v-21">21&nbsp;</span><span class="v EP1_21" data-id="EP1_21">Allah meletakkan al-Masih jauh di atas segala penguasa dan kekuasaan, kuasa dan pemerintahan, dan setiap nama yang dinamakan, bukan sahaja pada zaman ini tetapi juga pada zaman akan datang.</span>
<span class="v-num v-22">22&nbsp;</span><span class="v EP1_22" data-id="EP1_22">Allah meletakkan segalanya di bawah kaki-Nya dan menjadikan-Nya kepala semua hal ehwal jemaah,</span>
<span class="v-num v-23">23&nbsp;</span><span class="v EP1_23" data-id="EP1_23">yang merupakan tubuh-Nya, disempurnakan oleh Dia yang menyempurnakan segala-galanya.</span>
</div>

</div>
<div class="footer"><div class="nav">
<a class="prev" href="GL6.html">&lt;</a>
<a class="home" href="index.html">=</a>
<a class="next" href="EP2.html">&gt;</a>
</div></div>
</body>
</html>