<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Timothy 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="T1.html">Kitab Suci Zabur Injil</a><a class="location" href="T1.html">1 Timothy 2</a><a class="prev" href="T11.html">&lt;</a>
<a class="home" href="index.html">=</a>
<a class="next" href="T13.html">&gt;</a>
</div></div>
<div class="section chapter T1 T12 uw_ms_kszi ms" dir="ltr" lang="ms" data-id="T12" data-nextid="T13" data-previd="T11">
<div class="c">2</div>
<div class="s1">Doa jemaah</div>
<div class="p">
<span class="v-num v-1">1&nbsp;</span><span class="v T12_1" data-id="T12_1">Pertama-tama aku menyeru supaya permohonan, doa, syafaat dan kesyukuran dirafakkan untuk semua manusia – </span>
<span class="v-num v-2">2&nbsp;</span><span class="v T12_2" data-id="T12_2">untuk raja-raja dan semua yang memegang kuasa, supaya kita hidup aman tenteram, salih dan penuh hormat. </span>
<span class="v-num v-3">3&nbsp;</span><span class="v T12_3" data-id="T12_3">Inilah yang baik dan diredai oleh Allah Penyelamat kita </span>
<span class="v-num v-4">4&nbsp;</span><span class="v T12_4" data-id="T12_4">yang berkehendakkan semua manusia diselamatkan dan mengetahui apa yang benar. </span>
<span class="v-num v-5">5&nbsp;</span><span class="v T12_5" data-id="T12_5">Hanya ada satu Allah dan hanya ada satu pengantara di antara Allah dan manusia iaitu Isa al-Masih. </span>
<span class="v-num v-6">6&nbsp;</span><span class="v T12_6" data-id="T12_6">Dia telah menyerahkan diri-Nya untuk menebus dosa seluruh umat manusia yang akan dipersaksikan pada masanya. </span>
<span class="v-num v-7">7&nbsp;</span><span class="v T12_7" data-id="T12_7">Itulah sebabnya aku dijadikan pemberita Injil dan rasul – aku berkata benar, aku tidak berdusta – dan sebagai pengajar kepada bangsa asing dalam iman dan kebenaran.</span>
</div>
<div class="p">
<span class="v-num v-8">8&nbsp;</span><span class="v T12_8" data-id="T12_8">Oleh itu aku menyeru kaum lelaki di mana-mana sahaja supaya berdoa serta menadahkan tangan yang suci, tanpa kemarahan atau perselisihan.</span>
</div>
<div class="p">
<span class="v-num v-9">9&nbsp;</span><span class="v T12_9" data-id="T12_9">Aku juga menyeru kaum perempuan supaya berpakaian serta menghias diri dengan sopan santun dan sederhana. Jangan berhias dengan jalinan rambut yang berlebihan atau dengan emas ataupun mutiara mahupun pakaian yang mahal-mahal. </span>
<span class="v-num v-10">10&nbsp;</span><span class="v T12_10" data-id="T12_10">Hiasi diri dengan perbuatan baik, yang sepatutnya bagi perempuan yang mengaku taat akan Allah.</span>
</div>
<div class="p">
<span class="v-num v-11">11&nbsp;</span><span class="v T12_11" data-id="T12_11">Perempuan hendaklah belajar dengan senyap dan rendah hati. </span>
<span class="v-num v-12">12&nbsp;</span><span class="v T12_12" data-id="T12_12">Aku tidak membenarkan perempuan mengajar atau memerintah lelaki; dia harus berdiam diri </span>
<span class="v-num v-13">13&nbsp;</span><span class="v T12_13" data-id="T12_13">kerana Adam telah dicipta dahulu, kemudian barulah Hawa. </span>
<span class="v-num v-14">14&nbsp;</span><span class="v T12_14" data-id="T12_14">Dan bukan Adam yang terpedaya, tetapi perempuan itu yang terpedaya, lalu melakukan dosa. </span>
<span class="v-num v-15">15&nbsp;</span><span class="v T12_15" data-id="T12_15">Walaupun demikian, perempuan akan diselamatkan dengan melahirkan anak jika mereka tetap dalam iman, kasih, dan kesucian dengan penguasaan diri.  </span>
</div>

</div>
<div class="footer"><div class="nav">
<a class="prev" href="T11.html">&lt;</a>
<a class="home" href="index.html">=</a>
<a class="next" href="T13.html">&gt;</a>
</div></div>
</body>
</html>