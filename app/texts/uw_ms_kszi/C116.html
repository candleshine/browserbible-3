<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Korintus 16 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Kitab Suci Zabur Injil</a><a class="location" href="C1.html">1 Korintus 16</a><a class="prev" href="C115.html">&lt;</a>
<a class="home" href="index.html">=</a>
<a class="next" href="C21.html">&gt;</a>
</div></div>
<div class="section chapter C1 C116 uw_ms_kszi ms" dir="ltr" lang="ms" data-id="C116" data-nextid="C21" data-previd="C115">
<div class="c">16</div>
<div class="s1">Bantuan untuk jemaah di Baitulmaqdis
</div>
<div class="p">
<span class="v-num v-1">1&nbsp;</span><span class="v C116_1" data-id="C116_1">Sekarang aku menyentuh tentang pengumpulan bantuan bagi orang salih. Lakukanlah sebagaimana yang telah kutentukan bagi semua jemaah di Galatia.
</span>
<span class="v-num v-2">2&nbsp;</span><span class="v C116_2" data-id="C116_2">Pada hari pertama setiap minggu, setiap orang daripada kamu hendaklah mengasingkan wang menurut kemampuan masing-masing dan menyimpannya. Janganlah setelah aku datang baru kamu mula mengumpulnya.
</span>
<span class="v-num v-3">3&nbsp;</span><span class="v C116_3" data-id="C116_3">Setelah aku tiba, aku akan menghantar sesiapa yang kamu anggap sesuai untuk membawa pemberianmu itu bersama surat ke Baitulmaqdis.
</span>
<span class="v-num v-4">4&nbsp;</span><span class="v C116_4" data-id="C116_4">Sekiranya aku perlu pergi juga, mereka akan pergi bersamaku.
</span>
</div>
<div class="s1">Permintaan Paulus
</div>
<div class="p">
<span class="v-num v-5">5&nbsp;</span><span class="v C116_5" data-id="C116_5">Aku akan datang ke tempatmu selepas Makedonia kerana aku akan datang melalui Makedonia.
</span>
<span class="v-num v-6">6&nbsp;</span><span class="v C116_6" data-id="C116_6">Mungkin aku akan tinggal beberapa waktu denganmu, malah mungkin sepanjang musim dingin; kemudian kamu boleh menolongku meneruskan perjalanan.
</span>
<span class="v-num v-7">7&nbsp;</span><span class="v C116_7" data-id="C116_7">Kali ini aku tidak mahu singgah sahaja; aku berharap akan dapat tinggal agak lama denganmu jika diizinkan Tuhan.
</span>
<span class="v-num v-8">8&nbsp;</span><span class="v C116_8" data-id="C116_8">Namun, aku akan tetap berada di Efesus sampai hari Pentakosta,
</span>
<span class="v-num v-9">9&nbsp;</span><span class="v C116_9" data-id="C116_9">kerana pintu untuk melakukan pekerjaan besar telah terbuka luas bagiku walaupun ramai orang yang menentang.
</span>
</div>
<div class="p">
<span class="v-num v-10">10&nbsp;</span><span class="v C116_10" data-id="C116_10">Jika Timotius datang ke tempatmu, jangan biarkan dia berasa takut tinggal di kalanganmu, kerana dia juga melakukan pekerjaan untuk Tuhan, sama sepertiku.
</span>
<span class="v-num v-11">11&nbsp;</span><span class="v C116_11" data-id="C116_11">Oleh itu jangan sesiapa memandang ringan kepadanya. Setiap orang hendaklah menolongnya, supaya dia dapat meneruskan perjalanan dengan sejahtera dan datang menemuiku, kerana aku dan beberapa orang saudara lain menunggu kedatangannya.
</span>
</div>
<div class="p">
<span class="v-num v-12">12&nbsp;</span><span class="v C116_12" data-id="C116_12">Tentang saudara kita Apolos, aku telah mendesaknya mengunjungimu bersama saudara-saudara yang lain, tetapi dia enggan pergi sekarang ini. Jika ada kesempatan, dia akan datang juga.
</span>
</div>
<div class="p">
<span class="v-num v-13">13&nbsp;</span><span class="v C116_13" data-id="C116_13">Berhati-hatilah, berdiri teguh dalam iman, sentiasa berani dan gigih.
</span>
<span class="v-num v-14">14&nbsp;</span><span class="v C116_14" data-id="C116_14">Lakukan segala-galanya dalam kasih.
</span>
</div>
<div class="p">
<span class="v-num v-15">15&nbsp;</span><span class="v C116_15" data-id="C116_15">Saudara-saudaraku, ada satu permintaanku kepadamu. Kamu sedia maklum bahawa Stefanus sekeluarga merupakan hasil pertama pelayananku di Akhaya, dan mereka telah bertekad untuk mengabdikan diri kepada orang salih.
</span>
<span class="v-num v-16">16&nbsp;</span><span class="v C116_16" data-id="C116_16">Aku meminta supaya kamu tunduk kepada orang yang demikian, dan kepada semua yang turut berusaha dengan kami.
</span>
<span class="v-num v-17">17&nbsp;</span><span class="v C116_17" data-id="C116_17">Aku gembira bahawa Stefanas, Fortunatus dan Akhaikus telah datang, kerana apa-apa kekuranganku telah dilengkapkan oleh mereka.
</span>
<span class="v-num v-18">18&nbsp;</span><span class="v C116_18" data-id="C116_18">Mereka telah menyenangkan hatiku dan hatimu. Oleh itu, hargailah orang yang demikian.
</span>
</div>
<div class="s1">Salam
</div>
<div class="p">
<span class="v-num v-19">19&nbsp;</span><span class="v C116_19" data-id="C116_19">Jemaah-jemaah di Asia berkirim salam kepadamu. Akwila dan Priskila, serta jemaah di rumah mereka, berkirim salam mesra kepadamu dalam Tuhan.
</span>
<span class="v-num v-20">20&nbsp;</span><span class="v C116_20" data-id="C116_20">Semua saudara seiman juga berkirim salam kepadamu. Bersalamanlah dengan mesra.
</span>
</div>
<div class="p">
<span class="v-num v-21">21&nbsp;</span><span class="v C116_21" data-id="C116_21">Aku juga menyampaikan salam yang kutulis dengan tanganku sendiri â€“ Paulus.
</span>
</div>
<div class="p">
<span class="v-num v-22">22&nbsp;</span><span class="v C116_22" data-id="C116_22">Jika ada yang tidak mengasihi Junjungan, terkutuklah dia. Ya Tuhan, datanglah segera!
</span>
</div>
<div class="p">
<span class="v-num v-23">23&nbsp;</span><span class="v C116_23" data-id="C116_23">Kasih kurnia Junjungan Isa al-Masih menyertaimu.
</span>
</div>
<div class="p">
<span class="v-num v-24">24&nbsp;</span><span class="v C116_24" data-id="C116_24">Kasihku menyertai kamu semua dalam Isa al-Masih. Amin.
</span>
</div>

</div>
<div class="footer"><div class="nav">
<a class="prev" href="C115.html">&lt;</a>
<a class="home" href="index.html">=</a>
<a class="next" href="C21.html">&gt;</a>
</div></div>
</body>
</html>