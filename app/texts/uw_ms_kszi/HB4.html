<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Hebrews 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="HB.html">Kitab Suci Zabur Injil</a><a class="location" href="HB.html">Hebrews 4</a><a class="prev" href="HB3.html">&lt;</a>
<a class="home" href="index.html">=</a>
<a class="next" href="HB5.html">&gt;</a>
</div></div>
<div class="section chapter HB HB4 uw_ms_kszi ms" dir="ltr" lang="ms" data-id="HB4" data-nextid="HB5" data-previd="HB3">
<div class="c">4</div>
<div class="s1">Hari rehat yang disediakan Allah</div>
<div class="m">
<span class="v-num v-1">1&nbsp;</span><span class="v HB4_1" data-id="HB4_1">Dengan demikian, oleh sebab janji untuk masuk ke dalam rehat-Nya tetap wujud, kita haruslah bimbang kalau-kalau ada di antaramu yang dikira tidak layak.</span>
<span class="v-num v-2">2&nbsp;</span><span class="v HB4_2" data-id="HB4_2">Injil telah disampaikan kepada kita dan kepada mereka; tetapi firman yang mereka dengar tidak menguntungkan mereka kerana tidak berpadu dengan iman.</span>
<span class="v-num v-3">3&nbsp;</span><span class="v HB4_3" data-id="HB4_3">Kita yang telah beriman memang masuk ke dalam rehat itu, sebagaimana firman-Nya:</span>
</div>
<div class="b">&nbsp;</div>
<div class="q1">
<span class="v HB4_3" data-id="HB4_3">‘Maka Aku bersumpah dalam</span>
</div>
<div class="q2">
<span class="v HB4_3" data-id="HB4_3">kemurkaan-Ku,</span>
</div>
<div class="q2">
<span class="v HB4_3" data-id="HB4_3">“mereka tidak akan masuk ke</span>
</div>
<div class="q2">
<span class="v HB4_3" data-id="HB4_3">dalam rehat-Ku,” ’</span>
</div>
<div class="b">&nbsp;</div>
<div class="m">
<span class="v HB4_3" data-id="HB4_3">walaupun pekerjaan-Nya telah selesai sejak dunia diasaskan.</span>
<span class="v-num v-4">4&nbsp;</span><span class="v HB4_4" data-id="HB4_4">Allah telah berfirman demikian di suatu tempat tentang hari ketujuh: ‘Dan Allah berehat pada hari ketujuh daripada segala pekerjaan-Nya.’;</span>
<span class="v-num v-5">5&nbsp;</span><span class="v HB4_5" data-id="HB4_5">Kemudian di sini pula: ‘Mereka tidak akan masuk ke dalam rehat-Ku.’</span>
<span class="v-num v-6">6&nbsp;</span><span class="v HB4_6" data-id="HB4_6">Memandangkan sebilangan manusia pasti masuk ke dalam rehat itu, dan mereka yang terlebih dahulu mendengar Injil tidak masuk disebabkan mereka ingkar,</span>
<span class="v-num v-7">7&nbsp;</span><span class="v HB4_7" data-id="HB4_7">maka Dia menetapkan satu hari lain, dalam firman-Nya kepada Daud, ‘Hari ini,’ setelah sekian lama, iaitu:</span>
</div>
<div class="q1">
<span class="v HB4_7" data-id="HB4_7">‘Hari ini, jika kamu mendengar suara-Nya,</span>
</div>
<div class="q2">
<span class="v HB4_7" data-id="HB4_7">jangan keraskan hatimu.’</span>
</div>
<div class="b">&nbsp;</div>
<div class="m">
<span class="v-num v-8">8&nbsp;</span><span class="v HB4_8" data-id="HB4_8">Andainya Yusak telah memberikan rehat kepada mereka, Dia tidak akan berfirman kemudian tentang satu hari lain.</span>
<span class="v-num v-9">9&nbsp;</span><span class="v HB4_9" data-id="HB4_9">Oleh itu masih ada rehat-Sabat untuk umat Allah.</span>
<span class="v-num v-10">10&nbsp;</span><span class="v HB4_10" data-id="HB4_10">Orang yang telah masuk ke dalam rehat-Nya juga telah berhenti daripada pekerjaannya, sebagaimana Allah telah berhenti daripada pekerjaan-Nya.</span>
<span class="v-num v-11">11&nbsp;</span><span class="v HB4_11" data-id="HB4_11">Jadi, marilah kita berusaha untuk masuk ke dalam rehat itu, supaya jangan ada yang gagal kerana mengikut contoh mereka yang ingkar.</span>
</div>
<div class="p">
<span class="v-num v-12">12&nbsp;</span><span class="v HB4_12" data-id="HB4_12">Firman Allah hidup dan berkuasa, lebih tajam daripada pedang dua mata, menembusi ke garis pemisah nyawa dan roh, sendi dan sumsum, serta mengenal antara fikiran dan niat di hati.</span>
<span class="v-num v-13">13&nbsp;</span><span class="v HB4_13" data-id="HB4_13">Tidak ada makhluk yang terlindung daripada penglihatan-Nya. Segala-galanya terdedah dan terbuka kepada mata Allah; kepada-Nya nanti kita dipertanggungkan tentang segala perlakuan kita.</span>
</div>
<div class="s1">Isa Imam Besar</div>
<div class="p">
<span class="v-num v-14">14&nbsp;</span><span class="v HB4_14" data-id="HB4_14">Memandangkan kita mempunyai Imam Besar yang agung yang telah melalui syurga, iaitu Isa Putera Allah, marilah kita berpegang teguh kepada pengakuan kita.</span>
<span class="v-num v-15">15&nbsp;</span><span class="v HB4_15" data-id="HB4_15">Kita tidaklah mempunyai Imam Besar yang tidak dapat merasakan kelemahan kita. Sebaliknya dalam segala hal Dia telah menghadapi godaan seperti yang kita hadapi, tetapi Dia tidak melakukan dosa.</span>
<span class="v-num v-16">16&nbsp;</span><span class="v HB4_16" data-id="HB4_16">Oleh itu marilah kita tampil dengan berani ke hadapan takhta kasih kurnia, supaya kita mendapat belas kasihan dan kasih kurnia untuk menolong kita ketika kita memerlukannya.</span>
</div>

</div>
<div class="footer"><div class="nav">
<a class="prev" href="HB3.html">&lt;</a>
<a class="home" href="index.html">=</a>
<a class="next" href="HB5.html">&gt;</a>
</div></div>
</body>
</html>