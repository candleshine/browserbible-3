<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 26 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 26</a><a class="prev" href="MT25.html">&lt;</a>
<a class="home" href="index.html">=</a>
<a class="next" href="MT27.html">&gt;</a>
</div></div>
<div class="section chapter MT MT26 uw_ms_kszi ms" dir="ltr" lang="ms" data-id="MT26" data-nextid="MT27" data-previd="MT25">
<div class="c">26</div>
<div class="s1">Rancangan untuk membunuh Isa</div>
<div class="p">
<span class="v-num v-1">1&nbsp;</span><span class="v MT26_1" data-id="MT26_1">Setelah selesai Isa menyampaikan semua ini, Dia pun berkata kepada pengikut-pengikut-Nya,</span>
<span class="v-num v-2">2&nbsp;</span><span class="v MT26_2" data-id="MT26_2">‘Kamu tahu bahawa dua hari lagi perayaan Paska menjelang, dan Putera Insan akan diserahkan untuk disalib.’</span>
</div>
<div class="p">
<span class="v-num v-3">3&nbsp;</span><span class="v MT26_3" data-id="MT26_3">Ketua-ketua imam, guru-guru Taurat dan tua-tua berhimpun di rumah Imam Besar yang bernama Kayafas.</span>
<span class="v-num v-4">4&nbsp;</span><span class="v MT26_4" data-id="MT26_4">Mereka berpakat untuk memperdaya Isa dan membunuh-Nya.</span>
<span class="v-num v-5">5&nbsp;</span><span class="v MT26_5" data-id="MT26_5">Tetapi mereka berkata, ‘Janganlah dilakukan pada masa perayaan, takut orang ramai merusuh.’</span>
</div>
<div class="s1">Isa dituangi minyak</div>
<div class="p">
<span class="v-num v-6">6&nbsp;</span><span class="v MT26_6" data-id="MT26_6">Apabila Isa berada di Betani di rumah Simon, yang menghidap penyakit kusta,</span>
<span class="v-num v-7">7&nbsp;</span><span class="v MT26_7" data-id="MT26_7">seorang wanita mendekati-Nya dengan sebuah bekas alabaster berisi minyak wangi yang amat mahal, lalu menuangkan minyak itu ke atas kepala-Nya ketika Dia sedang bertelekan di meja.</span>
</div>
<div class="p">
<span class="v-num v-8">8&nbsp;</span><span class="v MT26_8" data-id="MT26_8">Apabila pengikut-pengikut-Nya melihat perbuatan wanita itu, mereka marah lalu berkata, ‘Mengapa membazir begini?</span>
<span class="v-num v-9">9&nbsp;</span><span class="v MT26_9" data-id="MT26_9">Minyak wangi ini boleh dijual dengan harga yang tinggi dan wangnya boleh diberikan kepada orang miskin.’</span>
</div>
<div class="p">
<span class="v-num v-10">10&nbsp;</span><span class="v MT26_10" data-id="MT26_10">Tetapi apabila Isa mengetahui kemarahan mereka, Dia berkata, ‘Mengapakah kamu menyusahkan wanita ini? Dia telah melakukan sesuatu yang baik untuk-Ku.</span>
<span class="v-num v-11">11&nbsp;</span><span class="v MT26_11" data-id="MT26_11">Orang miskin akan sentiasa ada di sekelilingmu, tetapi Aku tidaklah sentiasa bersamamu.</span>
<span class="v-num v-12">12&nbsp;</span><span class="v MT26_12" data-id="MT26_12">Dengan menuangkan minyak wangi ini ke atas tubuh-Ku, dia melakukannya untuk pengebumian-Ku.</span>
<span class="v-num v-13">13&nbsp;</span><span class="v MT26_13" data-id="MT26_13">Sesungguhnya, Aku berkata kepadamu, di mana-mana pun kelak Injil ini disampaikan di serata dunia, apa yang telah dilakukan oleh wanita ini akan dikisahkan juga sebagai kenangan kepadanya.’</span>
</div>
<div class="s1">Yudas mengkhianati Isa</div>
<div class="p">
<span class="v-num v-14">14&nbsp;</span><span class="v MT26_14" data-id="MT26_14">Selepas itu, seorang daripada dua belas orang pengikut Isa, bernama Yudas Iskariot, pergi berjumpa dengan ketua-ketua imam.</span>
<span class="v-num v-15">15&nbsp;</span><span class="v MT26_15" data-id="MT26_15">Dia berkata kepada mereka, ‘Apakah yang sanggup kamu berikan kepadaku kalau kuserahkan Dia kepadamu?’ Mereka memberinya tiga puluh keping wang perak.</span>
<span class="v-num v-16">16&nbsp;</span><span class="v MT26_16" data-id="MT26_16">Sejak itu dia pun mencari peluang untuk mengkhianati Isa.</span>
</div>
<div class="s1">Perjamuan Tuhan</div>
<div class="p">
<span class="v-num v-17">17&nbsp;</span><span class="v MT26_17" data-id="MT26_17">Pada hari pertama Perayaan Roti Tidak Beragi, pengikut-pengikut Isa mendapatkan-Nya lalu berkata, ‘Di manakah Junjungan mahu kami sediakan jamuan Paska untuk-Mu?’</span>
</div>
<div class="p">
<span class="v-num v-18">18&nbsp;</span><span class="v MT26_18" data-id="MT26_18">Isa menyuruh mereka ke bandar, mencari seorang tertentu dan mengatakan kepadanya, ‘Guru berkata, “Masa-Ku sudah hampir; Aku akan menyambut perayaan Paska di rumahmu bersama para pengikut-Ku.” ’</span>
<span class="v-num v-19">19&nbsp;</span><span class="v MT26_19" data-id="MT26_19">Pengikut-pengikut Isa menjalankan arahan-Nya lalu menyediakan jamuan perayaan Paska.</span>
</div>
<div class="p">
<span class="v-num v-20">20&nbsp;</span><span class="v MT26_20" data-id="MT26_20">Menjelang malam, Dia pun bertelekan di meja bersama pengikutnya yang dua belas itu.</span>
<span class="v-num v-21">21&nbsp;</span><span class="v MT26_21" data-id="MT26_21">Sambil makan itu Dia berkata, ‘Sesungguhnya, Aku berkata kepadamu, seorang daripadamu akan mengkhianati-Ku.’</span>
</div>
<div class="p">
<span class="v-num v-22">22&nbsp;</span><span class="v MT26_22" data-id="MT26_22">Mereka sungguh berdukacita, dan setiap orang daripada mereka berkata kepada-Nya, ‘Junjungan, tentunya aku bukan orang itu?’</span>
</div>
<div class="p">
<span class="v-num v-23">23&nbsp;</span><span class="v MT26_23" data-id="MT26_23">Isa menjawab, ‘Orang yang mencecahkan tangannya bersama-Ku ke dalam bekas akan mengkhianati-Ku.</span>
<span class="v-num v-24">24&nbsp;</span><span class="v MT26_24" data-id="MT26_24">Putera Insan memanglah harus pergi sebagaimana telah tersurat, tetapi malanglah orang yang mengkhianati-Nya! Lebih baik lagi bagi orang itu jika tidak dilahirkan.’</span>
</div>
<div class="p">
<span class="v-num v-25">25&nbsp;</span><span class="v MT26_25" data-id="MT26_25">Ketika itu Yudas yang akan mengkhianati-Nya bertanya, ‘Tuan Guru, akukah orangnya?’</span>
</div>
<div class="p">
<span class="v MT26_25" data-id="MT26_25">Isa berkata kepadanya, ‘Kamu telah mengatakannya.’</span>
</div>
<div class="b">&nbsp;</div>
<div class="p">
<span class="v-num v-26">26&nbsp;</span><span class="v MT26_26" data-id="MT26_26">Ketika mereka sedang makan, Isa mengambil roti, mengucap syukur lalu memecah-mecahkan dan membahagikannya kepada pengikut-pengikut-Nya sambil berkata, ‘Ambil dan makanlah, ini tubuh-Ku.’</span>
</div>
<div class="p">
<span class="v-num v-27">27&nbsp;</span><span class="v MT26_27" data-id="MT26_27">Kemudian Dia mengambil cawan air anggur dan mengucap syukur kepada Allah lalu memberikannya kepada mereka sambil berkata, ‘Minumlah darinya, kamu semua.</span>
<span class="v-num v-28">28&nbsp;</span><span class="v MT26_28" data-id="MT26_28">Kerana ini darah-Ku bagi perjanjian baru, ditumpahkan untuk umat manusia supaya hapus dosa mereka.</span>
<span class="v-num v-29">29&nbsp;</span><span class="v MT26_29" data-id="MT26_29">Tetapi, Aku berkata kepadamu, Aku tidak akan minum air anggur dari saat ini hinggalah hari Aku minum air anggur bersamamu dalam kerajaan Bapa-Ku.’</span>
</div>
<div class="p">
<span class="v-num v-30">30&nbsp;</span><span class="v MT26_30" data-id="MT26_30">Setelah menyanyikan sebuah lagu suci mereka pun beredar ke Bukit Zaitun.</span>
</div>
<div class="p">
<span class="v-num v-31">31&nbsp;</span><span class="v MT26_31" data-id="MT26_31">Kemudian Isa berkata kepada mereka, ‘Kamu semua akan goyah kerana-Ku malam ini, sebagaimana telah tersurat:</span>
</div>
<div class="b">&nbsp;</div>
<div class="q1">
<span class="v MT26_31" data-id="MT26_31">“Aku akan merebahkan Gembala,</span>
</div>
<div class="q2">
<span class="v MT26_31" data-id="MT26_31">dan kawanan domba akan</span>
</div>
<div class="q2">
<span class="v MT26_31" data-id="MT26_31">bertempiaran.”</span>
</div>
<div class="b">&nbsp;</div>
<div class="p">
<span class="v-num v-32">32&nbsp;</span><span class="v MT26_32" data-id="MT26_32">‘Tetapi setelah Aku dibangkitkan semula, Aku akan mendahului kamu ke Galilea.’</span>
</div>
<div class="p">
<span class="v-num v-33">33&nbsp;</span><span class="v MT26_33" data-id="MT26_33">Petrus menjawab, ‘Kalaupun semua yang lain goyah kerana-Mu, Junjungan, aku tidak akan goyah.’</span>
</div>
<div class="p">
<span class="v-num v-34">34&nbsp;</span><span class="v MT26_34" data-id="MT26_34">Isa berkata kepadanya, ‘Sesungguhnya, Aku berkata kepadamu, pada malam ini juga, sebelum ayam berkokok, engkau akan menyangkal-Ku tiga kali.’</span>
</div>
<div class="p">
<span class="v-num v-35">35&nbsp;</span><span class="v MT26_35" data-id="MT26_35">Petrus berkata kepada Isa, ‘Kalaupun aku terpaksa mati bersama-Mu, aku tidak akan menyangkal-Mu, Junjungan!’ Demikian jugalah kata pengikut-pengikut-Nya yang sebelas orang lagi.</span>
</div>
<div class="s1">Di taman Getsemani</div>
<div class="p">
<span class="v-num v-36">36&nbsp;</span><span class="v MT26_36" data-id="MT26_36">Selepas itu Isa pergi bersama mereka ke sebuah tempat bernama Getsemani, lalu Dia berkata kepada mereka, ‘Duduklah di sini sementara Aku berdoa di sana.’</span>
<span class="v-num v-37">37&nbsp;</span><span class="v MT26_37" data-id="MT26_37">Isa membawa bersama-Nya Petrus dan kedua-dua anak Zebedeus. Dia mula berdukacita dan amat berpilu hati.</span>
<span class="v-num v-38">38&nbsp;</span><span class="v MT26_38" data-id="MT26_38">Dia berkata kepada mereka, ‘Jiwa-Ku sungguh dukacita, bagaikan mati. Duduklah di sini berjaga bersama-Ku.’</span>
</div>
<div class="p">
<span class="v-num v-39">39&nbsp;</span><span class="v MT26_39" data-id="MT26_39">Isa pergi jauh sedikit dari situ lalu sujud menyembamkan muka ke tanah dan berdoa, ‘Ya Bapa-Ku, kalaulah dapat, edarkanlah cawan ini daripada-Ku; namun, biarlah kehendak-Mu berlaku, bukan kehendak-Ku.’</span>
</div>
<div class="p">
<span class="v-num v-40">40&nbsp;</span><span class="v MT26_40" data-id="MT26_40">Kemudian Dia pergi kepada pengikut-pengikut-Nya dan mendapati mereka telah tertidur; lalu Dia berkata kepada Petrus, ‘Apa? Satu jam pun kamu tidak dapat berjaga bersama-Ku?’</span>
<span class="v-num v-41">41&nbsp;</span><span class="v MT26_41" data-id="MT26_41">Berjaga dan berdoalah, takut nanti kamu tergoda. Memang rohani rela, tetapi jasmani lemah.’</span>
</div>
<div class="p">
<span class="v-num v-42">42&nbsp;</span><span class="v MT26_42" data-id="MT26_42">Bagi kali kedua, Dia pergi dan berdoa, ‘Ya Bapa-Ku, jika cawan ini tidak mungkin beredar daripada-Ku melainkan Kuminum, biarlah kehendak-Mu berlaku.’</span>
</div>
<div class="p">
<span class="v-num v-43">43&nbsp;</span><span class="v MT26_43" data-id="MT26_43">Selepas itu Dia mendapati mereka tidur lagi, kerana mata mereka sungguh mengantuk.</span>
<span class="v-num v-44">44&nbsp;</span><span class="v MT26_44" data-id="MT26_44">Dia pun meninggalkan mereka dan pergi berdoa lagi, bagi kali ketiga. Dia mengucapkan kata-kata yang sama.</span>
</div>
<div class="p">
<span class="v-num v-45">45&nbsp;</span><span class="v MT26_45" data-id="MT26_45">Setelah itu Dia mendapatkan pengikut-pengikut-Nya lalu berkata, ‘Adakah kamu masih tidur dan berehat? Lihatlah, masanya telah menjelang, dan Putera Insan sedang dikhianati untuk diserahkan ke tangan orang berdosa.</span>
<span class="v-num v-46">46&nbsp;</span><span class="v MT26_46" data-id="MT26_46">Bangunlah, ayuh kita pergi. Lihat, pengkhianat-Ku sudah tiba.’</span>
</div>
<div class="s1">Isa ditangkap</div>
<div class="p">
<span class="v-num v-47">47&nbsp;</span><span class="v MT26_47" data-id="MT26_47">Ketika Dia sedang berkata-kata itu, seorang daripada pengikut-Nya yang dua belas, Yudas, datang diiringi orang yang sangat ramai dan bersenjatakan pedang serta belantan. Mereka datang daripada ketua-ketua imam dan tua-tua.</span>
<span class="v-num v-48">48&nbsp;</span><span class="v MT26_48" data-id="MT26_48">Pengkhianat Isa telah menyatakan isyarat kepada mereka, ‘Yang kucium nanti, itulah orangnya; tangkaplah Dia.’</span>
<span class="v-num v-49">49&nbsp;</span><span class="v MT26_49" data-id="MT26_49">Dengan segera dia menghampiri Isa sambil berkata, ‘Selamat sejahtera, Tuan Guru!’ lalu mencium-Nya.</span>
</div>
<div class="p">
<span class="v-num v-50">50&nbsp;</span><span class="v MT26_50" data-id="MT26_50">Isa berkata kepadanya, ‘Kawan, mengapakah kamu datang?’</span>
</div>
<div class="p">
<span class="v MT26_50" data-id="MT26_50">Orang ramai itu pun menangkap Isa.</span>
<span class="v-num v-51">51&nbsp;</span><span class="v MT26_51" data-id="MT26_51">Tiba-tiba seorang pengikut Isa menghunus pedangnya lalu menetak hamba Imam Besar, sehingga telinganya putus.</span>
</div>
<div class="p">
<span class="v-num v-52">52&nbsp;</span><span class="v MT26_52" data-id="MT26_52">Tetapi Isa berkata kepada pengikut-Nya itu, ‘Simpan semula pedangmu di tempatnya yang wajar, kerana semua yang menggunakan pedang akan musnah dimakan pedang.</span>
<span class="v-num v-53">53&nbsp;</span><span class="v MT26_53" data-id="MT26_53">Adakah kamu sangka Aku tidak boleh berdoa supaya Bapa-Ku menghantar lebih daripada dua belas tentera malaikat untuk menolong-Ku?</span>
<span class="v-num v-54">54&nbsp;</span><span class="v MT26_54" data-id="MT26_54">Bukankah kejadian ini mesti berlaku supaya yang tersurat di dalam Kitab Suci ternyata benar?’</span>
</div>
<div class="p">
<span class="v-num v-55">55&nbsp;</span><span class="v MT26_55" data-id="MT26_55">Kemudian Isa berkata kepada orang ramai itu, ‘Patutkah kamu datang, bagaikan hendak menangkap perompak, dengan pedang dan belantan, untuk membawa-Ku pergi? Hari demi hari Aku duduk bersamamu, mengajar di rumah ibadat, dan kamu tidak menangkap-Ku.</span>
<span class="v-num v-56">56&nbsp;</span><span class="v MT26_56" data-id="MT26_56">Tetapi segala ini dilakukan untuk menunaikan apa yang tersurat di dalam kitab nabi-nabi.’ Setelah itu semua pengikut Isa meninggalkan-Nya, masing-masing melarikan diri.</span>
</div>
<div class="s1">Isa di hadapan Majlis Agama</div>
<div class="p">
<span class="v-num v-57">57&nbsp;</span><span class="v MT26_57" data-id="MT26_57">Orang yang menangkap Isa membawa-Nya kepada Kayafas, Imam Besar. Di situ guru-guru Taurat dan tua-tua telah berhimpun.</span>
<span class="v-num v-58">58&nbsp;</span><span class="v MT26_58" data-id="MT26_58">Petrus mengikut dari jauh ke bahagian laman dalam rumah Imam Besar, lalu masuk dan duduk di kalangan hamba-hamba di situ untuk melihat kesudahan perkara itu.</span>
</div>
<div class="p">
<span class="v-num v-59">59&nbsp;</span><span class="v MT26_59" data-id="MT26_59">Ketua-ketua imam dan seluruh Majlis Agama telah mencari kesaksian palsu terhadap Isa supaya dapat membunuh-Nya.</span>
<span class="v-num v-60">60&nbsp;</span><span class="v MT26_60" data-id="MT26_60">Tetapi mereka tidak berjaya. Sungguhpun ramai saksi palsu yang tampil, tidak didapati kesaksian yang dikehendaki itu.</span>
</div>
<div class="p">
<span class="v MT26_60" data-id="MT26_60">Akhirnya dua orang saksi tampil</span>
<span class="v-num v-61">61&nbsp;</span><span class="v MT26_61" data-id="MT26_61">dengan kesaksian: ‘Orang ini telah berkata, “Aku dapat memusnahkan rumah Allah dan membinanya semula dalam tiga hari.”’</span>
</div>
<div class="p">
<span class="v-num v-62">62&nbsp;</span><span class="v MT26_62" data-id="MT26_62">Imam Besar berdiri lalu berkata kepada Isa, ‘Tidakkah kamu menjawab apa-apa? Apakah yang didakwakan oleh dua orang ini terhadap-Mu?’</span>
<span class="v-num v-63">63&nbsp;</span><span class="v MT26_63" data-id="MT26_63">Tetapi Isa berdiam diri.</span>
</div>
<div class="p">
<span class="v MT26_63" data-id="MT26_63">Imam Besar berkata kepada-Nya, ‘Demi Allah yang hidup, katakan kepada kami, adakah kamu ini al-Masih, Putera Allah?’</span>
</div>
<div class="p">
<span class="v-num v-64">64&nbsp;</span><span class="v MT26_64" data-id="MT26_64">Isa berkata kepadanya, ‘Benarlah seperti katamu. Namun, Aku berkata kepadamu, kemudian hari kelak kamu akan melihat Putera Insan duduk di sebelah kanan Yang Maha Kuasa, dan datang dalam awan di atas langit.’</span>
</div>
<div class="p">
<span class="v-num v-65">65&nbsp;</span><span class="v MT26_65" data-id="MT26_65">Kemudian Imam Besar mengoyak-ngoyakkan pakaiannya sambil berkata, ‘Dia telah melafazkan kata-kata kufur! Apa perlunya saksi lagi? Sekarang kamu telah mendengar kata-kata kufur-Nya!</span>
<span class="v-num v-66">66&nbsp;</span><span class="v MT26_66" data-id="MT26_66">Bagaimana pendapatmu?’</span>
</div>
<div class="p">
<span class="v MT26_66" data-id="MT26_66">Mereka menjawab, ‘Dia patut dibunuh.’</span>
</div>
<div class="p">
<span class="v-num v-67">67&nbsp;</span><span class="v MT26_67" data-id="MT26_67">Setelah itu mereka meludah muka-Nya dan memukul-Nya. Ada yang menampar-Nya.</span>
<span class="v-num v-68">68&nbsp;</span><span class="v MT26_68" data-id="MT26_68">Mereka berkata, ‘Bernubuatlah pada kami, hai al-Masih! Siapa yang memukul-Mu?’</span>
</div>
<div class="s1">Petrus menyangkal Isa</div>
<div class="p">
<span class="v-num v-69">69&nbsp;</span><span class="v MT26_69" data-id="MT26_69">Sedang Petrus duduk di laman dalam rumah itu, seorang hamba perempuan datang dan berkata kepadanya, ‘Kamu pun bersama Isa dari Galilea.’</span>
</div>
<div class="p">
<span class="v-num v-70">70&nbsp;</span><span class="v MT26_70" data-id="MT26_70">Tetapi Petrus menyangkal di hadapan mereka semua, ‘Aku tak tahu apa yang kaukatakan itu.’</span>
</div>
<div class="p">
<span class="v-num v-71">71&nbsp;</span><span class="v MT26_71" data-id="MT26_71">Setelah Petrus pergi ke luar ke pintu gerbang, seorang perempuan lagi melihatnya dan berkata kepada orang di situ, ‘Orang ini pun bersama Isa orang Nasaret.’</span>
</div>
<div class="p">
<span class="v-num v-72">72&nbsp;</span><span class="v MT26_72" data-id="MT26_72">Petrus menyangkal lagi sambil bersumpah, ‘Aku tak kenal orang itu!’</span>
</div>
<div class="p">
<span class="v-num v-73">73&nbsp;</span><span class="v MT26_73" data-id="MT26_73">Tidak lama kemudian orang yang berdiri-diri di situ menghampiri Petrus dan berkata kepadanya, ‘Sudah tentu kamu juga seorang daripada mereka; ini jelas daripada loghatmu.’</span>
</div>
<div class="p">
<span class="v-num v-74">74&nbsp;</span><span class="v MT26_74" data-id="MT26_74">Petrus pun mengucapkan kutuk dan sumpah, ‘Aku tak kenal orang itu!’</span>
</div>
<div class="p">
<span class="v MT26_74" data-id="MT26_74">Serta-merta ayam berkokok.</span>
<span class="v-num v-75">75&nbsp;</span><span class="v MT26_75" data-id="MT26_75">Lalu Petrus teringat kata-kata Isa kepadanya, ‘Sebelum ayam berkokok, engkau akan menyangkal-Ku tiga kali.’ Petrus pun keluar dari situ lalu menangis dengan amat kesalnya.</span>
</div>

</div>
<div class="footer"><div class="nav">
<a class="prev" href="MT25.html">&lt;</a>
<a class="home" href="index.html">=</a>
<a class="next" href="MT27.html">&gt;</a>
</div></div>
</body>
</html>