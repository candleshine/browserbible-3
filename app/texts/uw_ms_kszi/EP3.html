<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Ephesians 3 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EP.html">Kitab Suci Zabur Injil</a><a class="location" href="EP.html">Ephesians 3</a><a class="prev" href="EP2.html">&lt;</a>
<a class="home" href="index.html">=</a>
<a class="next" href="EP4.html">&gt;</a>
</div></div>
<div class="section chapter EP EP3 uw_ms_kszi ms" dir="ltr" lang="ms" data-id="EP3" data-nextid="EP4" data-previd="EP2">
<div class="c">3</div>
<div class="s1">Paulus penginjil kepada orang bukan bani Israel</div>
<div class="p">
<span class="v-num v-1">1&nbsp;</span><span class="v EP3_1" data-id="EP3_1">Dengan demikian aku, Paulus, yang terpenjara kerana Isa al-Masih untuk kamu, orang bukan bani Israel.</span>
</div>
<div class="p">
<span class="v-num v-2">2&nbsp;</span><span class="v EP3_2" data-id="EP3_2">Tentu kamu telah mendengar, bahawa aku diberi tugas melaksanakan kasih kurnia Allah untukmu.</span>
<span class="v-num v-3">3&nbsp;</span><span class="v EP3_3" data-id="EP3_3">Melalui wahyu, Allah telah memberitahuku rahsia itu sebagaimana sudah kutuliskan secara ringkas.</span>
<span class="v-num v-4">4&nbsp;</span><span class="v EP3_4" data-id="EP3_4">Apabila kamu membacanya kamu akan mengerti pengetahuanku dalam rahsia al-Masih.</span>
<span class="v-num v-5">5&nbsp;</span><span class="v EP3_5" data-id="EP3_5">Pada zaman-zaman silam rahsia itu tidak diberitahu kepada anak Adam, sebagaimana sekarang telah dinyatakan oleh Roh kepada para rasul dan para nabi-Nya yang suci –</span>
<span class="v-num v-6">6&nbsp;</span><span class="v EP3_6" data-id="EP3_6">bahawa orang bukan bani Israel sama-sama menjadi waris, satu tubuh, dan sama-sama mendapat bahagian daripada perjanjian Allah dalam al-Masih melalui Injil.</span>
</div>
<div class="p">
<span class="v-num v-7">7&nbsp;</span><span class="v EP3_7" data-id="EP3_7">Aku telah menjadi seorang hamba Injil dengan kasih kurnia Allah yang telah diberikan-Nya kepadaku melalui pelaksanaan kuasa-Nya.</span>
<span class="v-num v-8">8&nbsp;</span><span class="v EP3_8" data-id="EP3_8">Kepadaku, yang lebih rendah daripada orang salih yang paling rendah, kasih kurnia ini telah diberikan supaya aku pergi mengajar orang bukan bani Israel tentang kekayaan al-Masih yang tidak mungkin dapat dicari itu,</span>
<span class="v-num v-9">9&nbsp;</span><span class="v EP3_9" data-id="EP3_9">dan menjelaskan kepada semua orang pelaksanaan rahsia itu, yang dari permulaan zaman telah terselindung dalam hati Allah yang menjadikan segala-galanya.</span>
<span class="v-num v-10">10&nbsp;</span><span class="v EP3_10" data-id="EP3_10">Dengan demikian sekarang pelbagai kebijaksanaan Allah diberitahu oleh jemaah kepada segala pemerintah dan kuasa di syurga.</span>
<span class="v-num v-11">11&nbsp;</span><span class="v EP3_11" data-id="EP3_11">Ini adalah menurut maksud-Nya yang kekal yang telah ditunaikan-Nya dalam Isa al-Masih, Junjungan kita;</span>
<span class="v-num v-12">12&nbsp;</span><span class="v EP3_12" data-id="EP3_12">yang dalam-Nya kita mendapat kebebasan dan keyakinan menghampiri Allah melalui iman.</span>
<span class="v-num v-13">13&nbsp;</span><span class="v EP3_13" data-id="EP3_13">Oleh itu aku meminta kepadamu, janganlah tawar hati akibat kesusahan yang kutanggung keranamu, ini adalah kemuliaanmu.</span>
</div>
<div class="s1">Doa Paulus untuk orang Efesus</div>
<div class="p">
<span class="v-num v-14">14&nbsp;</span><span class="v EP3_14" data-id="EP3_14">Dengan sebab itulah aku bertelut kepada Bapa,</span>
<span class="v-num v-15">15&nbsp;</span><span class="v EP3_15" data-id="EP3_15">yang daripada-Nya seluruh bangsa di syurga dan di bumi telah dinamakan.</span>
<span class="v-num v-16">16&nbsp;</span><span class="v EP3_16" data-id="EP3_16">Aku berdoa semoga Dia mengurniakan kepadamu, menurut limpah kemuliaan-Nya, kekuatan melalui Roh-Nya dalam dirimu.</span>
<span class="v-num v-17">17&nbsp;</span><span class="v EP3_17" data-id="EP3_17">Semoga al-Masih mendiami hatimu melalui iman. Dan kamu, setelah berakar umbi dalam kasih,</span>
<span class="v-num v-18">18&nbsp;</span><span class="v EP3_18" data-id="EP3_18">akan mengerti bersama semua orang salih berapa lebarnya, panjangnya, tingginya dan dalamnya kasih al-Masih,</span>
<span class="v-num v-19">19&nbsp;</span><span class="v EP3_19" data-id="EP3_19">dan mengetahui kasih ini yang tidak terjangkau oleh pengetahuan manusia – supaya kamu dipenuhi dalam seluruh kepenuhan Allah.</span>
</div>
<div class="p">
<span class="v-num v-20">20&nbsp;</span><span class="v EP3_20" data-id="EP3_20">Kepada Allah yang berkuasa melakukan segala-galanya dengan limpah kurnia melebihi permintaan dan sangkaan kita, menurut kuasa-Nya yang bertindak dalam diri kita,</span>
<span class="v-num v-21">21&nbsp;</span><span class="v EP3_21" data-id="EP3_21">kepada-Nya kemuliaan dalam jemaah melalui Isa al-Masih zaman-berzaman selama-lamanya! Amin.</span>
</div>

</div>
<div class="footer"><div class="nav">
<a class="prev" href="EP2.html">&lt;</a>
<a class="home" href="index.html">=</a>
<a class="next" href="EP4.html">&gt;</a>
</div></div>
</body>
</html>