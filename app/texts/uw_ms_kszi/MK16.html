<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Mark 16 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Kitab Suci Zabur Injil</a><a class="location" href="MK.html">Mark 16</a><a class="prev" href="MK15.html">&lt;</a>
<a class="home" href="index.html">=</a>
<a class="next" href="LK1.html">&gt;</a>
</div></div>
<div class="section chapter MK MK16 uw_ms_kszi ms" dir="ltr" lang="ms" data-id="MK16" data-nextid="LK1" data-previd="MK15">
<div class="c">16</div>
<div class="s1">Kebangkitan Isa</div>
<div class="p">
<span class="v-num v-1">1&nbsp;</span><span class="v MK16_1" data-id="MK16_1">Setelah tamat hari Sabat, Maryam Magdalena, Maryam ibu Yakobus, dan Salome membeli ramuan rempah untuk melumuri jenazah Isa.</span>
<span class="v-num v-2">2&nbsp;</span><span class="v MK16_2" data-id="MK16_2">Pada awal pagi hari pertama minggu itu, mereka sampai di makam itu ketika matahari terbit.</span>
<span class="v-num v-3">3&nbsp;</span><span class="v MK16_3" data-id="MK16_3">Mereka berkata-kata sesama sendiri, ‘Siapa yang akan menggulingkan batu daripada pintu makam untuk kita?’</span>
</div>
<div class="p">
<span class="v-num v-4">4&nbsp;</span><span class="v MK16_4" data-id="MK16_4">Apabila mereka memandang makam itu, mereka mendapati batu yang sangat besar itu telahpun digulingkan.</span>
<span class="v-num v-5">5&nbsp;</span><span class="v MK16_5" data-id="MK16_5">Mereka masuk ke dalam makam itu dan melihat seorang pemuda berjubah putih sedang duduk di sebelah kanan; mereka sungguh terkejut dan ketakutan.</span>
</div>
<div class="p">
<span class="v-num v-6">6&nbsp;</span><span class="v MK16_6" data-id="MK16_6">Tetapi dia berkata kepada mereka, ‘Jangan takut. Kamu mencari Isa orang Nasaret, yang telah disalib. Dia telah bangkit semula! Dia tidak ada di sini. Lihatlah tempat mereka baringkan jenazah-Nya.</span>
<span class="v-num v-7">7&nbsp;</span><span class="v MK16_7" data-id="MK16_7">Tetapi, pergilah, beritahu para pengikut-Nya, termasuk Petrus, bahawa Dia mendahuluimu ke Galilea. Di sana kamu akan melihat-Nya, seperti yang telah dikatakan-Nya kepada kamu.’</span>
</div>
<div class="p">
<span class="v-num v-8">8&nbsp;</span><span class="v MK16_8" data-id="MK16_8">Mereka pun segera keluar dan berlari meninggalkan makam itu, kerana mereka gementar dan kehairanan. Mereka tidak berkata apa-apa kepada sesiapa, kerana mereka takut.</span>
</div>
<div class="s1">Isa menampakkan diri kepada pengikut-Nya.</div>
<div class="p">
<span class="v-num v-9">9&nbsp;</span><span class="v MK16_9" data-id="MK16_9">Setelah Isa bangkit semula pada awal pagi hari pertama minggu itu, pertama sekali Dia menampakkan diri-Nya kepada Maryam Magdalena yang telah disembuhkan-Nya daripada dirasuk tujuh roh iblis dahulu.</span>
<span class="v-num v-10">10&nbsp;</span><span class="v MK16_10" data-id="MK16_10">Maryam pun pergi memberitahu para pengikut-Nya yang sedang berkabung dan menangis.</span>
<span class="v-num v-11">11&nbsp;</span><span class="v MK16_11" data-id="MK16_11">Ketika mendengar bahawa Isa hidup dan telah dilihat oleh Maryam, mereka tidak percaya.</span>
</div>
<div class="p">
<span class="v-num v-12">12&nbsp;</span><span class="v MK16_12" data-id="MK16_12">Selepas itu, Dia menampakkan diri dengan cara lain kepada dua orang daripada mereka ketika mereka sedang berjalan ke desa.</span>
<span class="v-num v-13">13&nbsp;</span><span class="v MK16_13" data-id="MK16_13">Kedua-dua orang pengikut Isa itu segera pergi memberitahu yang lain, tetapi mereka juga tidak percaya.</span>
<span class="v-num v-14">14&nbsp;</span><span class="v MK16_14" data-id="MK16_14">Kemudian Dia menampakkan diri kepada kesemua pengikut-Nya yang sebelas itu ketika mereka sedang makan. Dia menegur sikap mereka yang tidak percaya dan keras hati, kerana mereka tidak mempercayai orang yang telah melihat-Nya setelah Dia bangkit semula.</span>
</div>
<div class="p">
<span class="v-num v-15">15&nbsp;</span><span class="v MK16_15" data-id="MK16_15">Dia berkata kepada mereka, ‘Pergilah ke serata dunia dan sebarkan Injil kepada setiap insan.</span>
<span class="v-num v-16">16&nbsp;</span><span class="v MK16_16" data-id="MK16_16">Sesiapa yang percaya dan diimadkan akan diselamatkan, tetapi sesiapa yang tidak percaya akan dihukum.</span>
<span class="v-num v-17">17&nbsp;</span><span class="v MK16_17" data-id="MK16_17">Tanda-tanda ini akan menyertai mereka yang percaya: Dengan nama-Ku mereka akan menghalau roh-roh iblis, dan mereka akan bertutur dengan bahasa-bahasa baru.</span>
<span class="v-num v-18">18&nbsp;</span><span class="v MK16_18" data-id="MK16_18">Mereka akan memegang ular tanpa mudarat. Kiranya mereka terminum racun, mereka tetap selamat. Mereka akan meletakkan tangan pada orang sakit dan orang itu akan sembuh.’</span>
</div>
<div class="p">
<span class="v-num v-19">19&nbsp;</span><span class="v MK16_19" data-id="MK16_19">Setelah Junjungan Isa berkata-kata dengan mereka, Dia disambut naik ke syurga lalu duduk di kanan Allah.</span>
<span class="v-num v-20">20&nbsp;</span><span class="v MK16_20" data-id="MK16_20">Para pengikut-Nya pergi mengajar di serata dunia. Tuhan bekerja bersama mereka, mengesahkan firman dengan iringan tanda-tanda ajaib.</span>
</div>

</div>
<div class="footer"><div class="nav">
<a class="prev" href="MK15.html">&lt;</a>
<a class="home" href="index.html">=</a>
<a class="next" href="LK1.html">&gt;</a>
</div></div>
</body>
</html>