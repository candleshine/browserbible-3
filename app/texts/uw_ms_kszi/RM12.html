<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Romans 12 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Kitab Suci Zabur Injil</a><a class="location" href="RM.html">Romans 12</a><a class="prev" href="RM11.html">&lt;</a>
<a class="home" href="index.html">=</a>
<a class="next" href="RM13.html">&gt;</a>
</div></div>
<div class="section chapter RM RM12 uw_ms_kszi ms" dir="ltr" lang="ms" data-id="RM12" data-nextid="RM13" data-previd="RM11">
<div class="c">12</div>
<div class="s1">Persembahan yang benar</div>
<div class="p">
<span class="v-num v-1">1&nbsp;</span><span class="v RM12_1" data-id="RM12_1">Oleh itu, saudara-saudaraku, aku menyeru kepadamu, demi belas kasihan Allah, supaya mempersembahkan tubuh badanmu sebagai korban yang hidup, dalam keadaan suci dan dapat diterima oleh Allah; itulah ibadat yang wajar.</span>
<span class="v-num v-2">2&nbsp;</span><span class="v RM12_2" data-id="RM12_2">Janganlah ikut cara hidup duniawi, sebaliknya berubahlah menurut pembaharuan fikiranmu. Dengan demikian, kamu dapat memastikan apa kehendak Allah itu, apa yang baik, yang diredai-Nya dan yang sempurna.</span>
</div>
<div class="p">
<span class="v-num v-3">3&nbsp;</span><span class="v RM12_3" data-id="RM12_3">Aku berkata kepada setiap orang daripadamu, melalui kasih kurnia yang diberikan kepadaku: Janganlah nilai dirimu lebih tinggi daripada sepatutnya, sebaliknya nilailah dirimu sewajarnya, selaras dengan kadar iman yang telah diberikan Allah kepada setiap orang.</span>
<span class="v-num v-4">4&nbsp;</span><span class="v RM12_4" data-id="RM12_4">Sebagaimana tubuh manusia terdiri daripada beberapa anggota yang berbagai-bagai tugasnya dan bukan semua anggota itu mempunyai tugas yang sama,</span>
<span class="v-num v-5">5&nbsp;</span><span class="v RM12_5" data-id="RM12_5">begitu jugalah kita yang ramai ini, semuanya anggota satu tubuh dalam al-Masih, dan saling memiliki.</span>
<span class="v-num v-6">6&nbsp;</span><span class="v RM12_6" data-id="RM12_6">Kita mempunyai kurnia yang berlainan menurut kasih kurnia yang diberikan kepada kita. Sekiranya kita dianugerahi kurnia untuk bernubuat, maka bernubuatlah menurut kadar iman kita;</span>
<span class="v-num v-7">7&nbsp;</span><span class="v RM12_7" data-id="RM12_7">kalau untuk melayani, gunakanlah dalam pelayanan kita; jika untuk mengajar, gunakanlah dalam pengajaran.</span>
<span class="v-num v-8">8&nbsp;</span><span class="v RM12_8" data-id="RM12_8">Orang yang dianugerahi kurnia untuk menasihati, hendaklah dia menggunakannya dalam memberikan nasihat; kalau untuk memberi, lakukanlah dengan murah hati; kiranya untuk memimpin, berilah pimpinan dengan bersungguh-sungguh; dan jika untuk menunjukkan belas kasihan, lakukanlah dengan sukacita.</span>
</div>
<div class="s1">Hidup dalam kasih</div>
<div class="p">
<span class="v-num v-9">9&nbsp;</span><span class="v RM12_9" data-id="RM12_9">Kasih hendaklah bersih daripada pura-pura. Bencilah kejahatan. Berpeganglah kepada kebaikan.</span>
<span class="v-num v-10">10&nbsp;</span><span class="v RM12_10" data-id="RM12_10">Hendaklah kamu bersikap baik dan mengasihi sesama sendiri dengan kasih persaudaraan, serta saling menghormati dan mengutamakan;</span>
<span class="v-num v-11">11&nbsp;</span><span class="v RM12_11" data-id="RM12_11">jangan biarkan kerajinanmu berkurangan; hendaklah semangatmu tetap berkobar-kobar; sentiasa abdikan diri kepada Tuhan.</span>
<span class="v-num v-12">12&nbsp;</span><span class="v RM12_12" data-id="RM12_12">Bergembiralah dalam harapan, tabah menghadapi kesusahan, dan terus-menerus berdoa.</span>
<span class="v-num v-13">13&nbsp;</span><span class="v RM12_13" data-id="RM12_13">Berilah bantuan untuk memenuhi keperluan orang salih, dan berikan tempat menumpang.</span>
</div>
<div class="p">
<span class="v-num v-14">14&nbsp;</span><span class="v RM12_14" data-id="RM12_14">Pohonlah berkat bagi orang yang menganiayai kamu, dan jangan kutuk mereka.</span>
<span class="v-num v-15">15&nbsp;</span><span class="v RM12_15" data-id="RM12_15">Bergembiralah dengan orang yang bergembira, dan menangislah dengan orang yang menangis.</span>
<span class="v-num v-16">16&nbsp;</span><span class="v RM12_16" data-id="RM12_16">Bersatu hatilah sesama kamu. Jangan tinggi hati, sebaliknya bergaullah dengan golongan yang sederhana. Jangan anggap dirimu bijaksana.</span>
</div>
<div class="p">
<span class="v-num v-17">17&nbsp;</span><span class="v RM12_17" data-id="RM12_17">Jangan balas kejahatan dengan kejahatan. Perhatikan apa yang baik di mata semua orang.</span>
<span class="v-num v-18">18&nbsp;</span><span class="v RM12_18" data-id="RM12_18">Setakat yang mungkin, jika dalam keupayaanmu, hiduplah dalam damai dengan semua manusia.</span>
<span class="v-num v-19">19&nbsp;</span><span class="v RM12_19" data-id="RM12_19">Saudara-saudara yang kukasihi, janganlah berusaha membalas dendam, serahkanlah kepada kemurkaan Allah, kerana telah tersurat: ‘Pembalasan adalah hak-Ku. Akulah yang akan membalas,’ demikian firman Tuhan.</span>
<span class="v-num v-20">20&nbsp;</span><span class="v RM12_20" data-id="RM12_20">Oleh itu:</span>
</div>
<div class="b">&nbsp;</div>
<div class="q1">
<span class="v RM12_20" data-id="RM12_20">‘Jika musuhmu lapar, berilah dia makan;</span>
</div>
<div class="q1">
<span class="v RM12_20" data-id="RM12_20">jika dia dahaga, beri dia minum;</span>
</div>
<div class="q1">
<span class="v RM12_20" data-id="RM12_20">Kerana dengan berbuat demikian,</span>
</div>
<div class="q1">
<span class="v RM12_20" data-id="RM12_20">kamu menimbunkan bara api</span>
</div>
<div class="q1">
<span class="v RM12_20" data-id="RM12_20">ke atas kepalanya.’</span>
</div>
<div class="b">&nbsp;</div>
<div class="m">
<span class="v-num v-21">21&nbsp;</span><span class="v RM12_21" data-id="RM12_21">Jangan ditewaskan oleh kejahatan, tetapi tewaskanlah kejahatan dengan kebaikan.</span>
</div>

</div>
<div class="footer"><div class="nav">
<a class="prev" href="RM11.html">&lt;</a>
<a class="home" href="index.html">=</a>
<a class="next" href="RM13.html">&gt;</a>
</div></div>
</body>
</html>