<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Kitab Suci Zabur Injil (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="about">
<h1>Kitab Suci Zabur Injil (KSZI)</h1>


<h1>Mengenai Kami</h1>
<p>Kami adalah sekumpulan agamawan yang menggelarkan diri sebagai
	pengikut Isa al-Masih yang sejati (ada yang
	menganggap kami sabagai "Ahli Kitab").
</p>
<p>
	Kami mengaji al-Quran dan berlajar dari umat-umat Islam
	dengan sikap tawadhu' untuk mencari titik persamaan antara
	ajaran Isa al-Masih di dalam al-Kitab dan al-Quran.
	Kami membaca dan mengaji keempat-empat kitab suci iaitu
	Taurat, Zabor, Injil dan al-Quran. Kami berpendapatan bahawa
	polemik yang dianggap sebagai "kepalsuan al-Kitab" adalah
	sebahagian besarnya berpunca dari kesalahfahaman tafsiran
	teologi berdasar masyarakat barat yang amat berbeza daripada
	pemikiran Islam dan kononnya ianya bukan sesuatu perubahan
	atau kepalsuan "teks" asal yang dituduhkan oleh beberapa
	pihak tertentu.
</p>
<p>
	Dalam al-Maidah 5:82 yang bersabda:
</p>
<p>
	
	Demi sesungguhnya engkau (wahai Muhammad) akan dapati manusia yang
	keras sekali permusuhannya kepada orang-orang yang beriman ialah
	orang-orang Yahudi dan orang-orang musyrik. Dan demi sesungguhnya
	engkau akan dapati orang-orang yang dekat sekali kasih mesranya kepada
	orang-orang yang beriman ialah orang-orang yang berkata: "Bahawa kami ini
	ialah orang-orang Nasrani" yang demikian itu, disebabkan ada di antara
	mereka pendita-pendita dan ahli-ahli ibadat, dan kerana mereka pula tidak
	berlaku sombong.
</p>
<p>
	Menurut al-Quran, pengikut-pengikut Isa al-Masih pada zaman
	Nabi adalah mereka yang paling dekat kasih sayang dengan
	umat-umat Islam, tetapi mengapa hari ini terdapat begitu banyak
	pergaduhan, pertempuran dan kadang-kala lebih teruk,
	peperangan berdarah di antara kedua-dua masyarakat ini?
	Kami percaya bahawa kesemua ini berlaku adalah disebabkan
	kekurangan pemahaman sahih oleh kedua-dua pihak terhadap
	ajaran kitab suci masing-masing.
</p>
<p>
	Objektif kami bukan sama sekali untuk mengelirukan umat Islam
	ataupun mempengaruhi mereka untuk menganut agama
	Kristian tetapi adalah membantu umat Islam untuk berlajar dan
	memahami apa sebenarnya yang diajarkan dalam al-Kitab,
	tanpa memaksa mereka terima atau setuju dengan
	ajaran-ajaran ini. Kami yakin bahawa umat Islam mampu
	mempelajari kebenaran penting dari al-Kitab dan mengamalkan
	ajaran-ajaran ini di dalam kehidupan mereka setiap hari sebagai
	seorang Ahli Sunah Wajama'ah.
</p>
<p>
	Kami sentiasa berusaha untuk berdialog, berbincang dan
	berdebat secara konstruktif dangan ahli-ahli intelektual dan
	akademik agama Islam dan sambil berlajar daripada mereka.
	Kami juga ingin memberi amaran tegas di sini bahawa
	perlajaran al-Kitab hanya adalah untuk orang-orang yang
	matang dalam permikiran dan akidah agama Islam. Mungkin
	terdapat di antara kita yang akan jadi keliru kerana kekurangan
	pemahaman agama sendiri akibat membaca kandungan di
	dalam laman web ini. Andainya ada sesiapa yang berminat
	membaca dan mengkaji kandungan laman web ini tetapi kurang
	keyakinan dengan agama diri sendiri, maka adalah nasihat kami
	supaya anda sentiasa bertanya nasihat dari guru-guru agama
	ataupun dari mereka yang lebih matang dalam ilmu Islam
	supaya anda sentiasa menerima bimbingan yang betul dan tidak
	jadi terkeliru dan sesat akibatnya.
</p>
<p>
	Maka dengan hati yang penuh kemurnian dan keikhlasan, kami
	menjemput anda menyertai kami ke atas satu pengembaraan
	untuk mencari kenenaran melalui meneroka dan mengkaji
	al-Kitab dan sama-samalah kita menuju siratul mustaqim dan
menyempunakan iman kita di dalam Allah SWT.</p>

</body>
</html>