<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 Thessalonians 3 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="H2.html">Kitab Suci Zabur Injil</a><a class="location" href="H2.html">2 Thessalonians 3</a><a class="prev" href="H22.html">&lt;</a>
<a class="home" href="index.html">=</a>
<a class="next" href="T11.html">&gt;</a>
</div></div>
<div class="section chapter H2 H23 uw_ms_kszi ms" dir="ltr" lang="ms" data-id="H23" data-nextid="T11" data-previd="H22">
<div class="c">3</div>
<div class="s1">Berdoa </div>
<div class="p">
<span class="v-num v-1">1&nbsp;</span><span class="v H23_1" data-id="H23_1">Akhirnya, saudara-saudaraku, doakanlah kami, semoga Firman Tuhan segera tersebar dan dimuliakan, seperti di kalanganmu dahulu. </span>
<span class="v-num v-2">2&nbsp;</span><span class="v H23_2" data-id="H23_2">Doakan semoga Allah menyelamatkan kami daripada orang yang mungkar dan durjana, kerana bukan semua orang mempunyai iman. </span>
<span class="v-num v-3">3&nbsp;</span><span class="v H23_3" data-id="H23_3">Tetapi Tuhan setia dan akan menguatkan kamu serta melindungimu daripada si durjana. </span>
<span class="v-num v-4">4&nbsp;</span><span class="v H23_4" data-id="H23_4">Kami mempunyai keyakinan dalam Tuhan tentang kamu, bahawa kamu sedang dan akan terus mengamalkan apa yang telah kami ajarkan kepadamu. </span>
<span class="v-num v-5">5&nbsp;</span><span class="v H23_5" data-id="H23_5">Semoga Tuhan membimbing hatimu ke arah kasih Allah dan ketabahan al-Masih.</span>
</div>
<div class="s1">Amaran terhadap sikap malas</div>
<div class="p">
<span class="v-num v-6">6&nbsp;</span><span class="v H23_6" data-id="H23_6">Tetapi, saudara-saudaraku, kami memerintahkan kamu dengan nama Junjungan Isa al-Masih supaya menjauhkan diri daripada setiap saudara yang hidup malas dan tidak menurut ajaran yang telah kami berikan. </span>
<span class="v-num v-7">7&nbsp;</span><span class="v H23_7" data-id="H23_7">Kamu tahu bahawa kamu harus mengikut teladan kami. Kami tidak hidup malas ketika bersamamu dahulu. </span>
<span class="v-num v-8">8&nbsp;</span><span class="v H23_8" data-id="H23_8">Kami juga tidak mendapatkan makanan daripada orang lain dengan percuma. Sebaliknya, kami bertungkus-lumus siang malam supaya tidak membebankan sesiapapun antara kamu. </span>
<span class="v-num v-9">9&nbsp;</span><span class="v H23_9" data-id="H23_9">Bukan kerana kami tidak berhak menuntut bantuanmu, tetapi untuk menjadi teladan kepadamu. </span>
<span class="v-num v-10">10&nbsp;</span><span class="v H23_10" data-id="H23_10">Sewaktu kami bersamamu, kami telah memberikan perintah ini: â€˜Sesiapa yang tidak mahu bekerja, tidak boleh makan.â€™</span>
</div>
<div class="p">
<span class="v-num v-11">11&nbsp;</span><span class="v H23_11" data-id="H23_11">Kami mendengar ada di antaramu orang yang hidup malas, langsung tidak bekerja tetapi mencampuri urusan orang. </span>
<span class="v-num v-12">12&nbsp;</span><span class="v H23_12" data-id="H23_12">Dengan nama Junjungan Isa al-Masih kami memerintahkan dan menyeru orang begitu supaya bekerja sewajarnya, menjaga hal masing-masing dan mencari nafkah sendiri. </span>
<span class="v-num v-13">13&nbsp;</span><span class="v H23_13" data-id="H23_13">Tetapi kamu, saudara-saudaraku, janganlah jemu berbuat baik.</span>
</div>
<div class="p">
<span class="v-num v-14">14&nbsp;</span><span class="v H23_14" data-id="H23_14">Jika sesiapa tidak mengikut apa yang kami tuliskan di dalam surat ini, perhatikan dia dan jangan bergaul dengannya, supaya dia berasa malu. </span>
<span class="v-num v-15">15&nbsp;</span><span class="v H23_15" data-id="H23_15">Namun, jangan pula anggap dia sebagai musuh. Sebaliknya nasihatilah dia sebagai saudaramu.</span>
</div>
<div class="s1">Salam akhir</div>
<div class="p">
<span class="v-num v-16">16&nbsp;</span><span class="v H23_16" data-id="H23_16">Semoga Tuhan, sumber segala kesejahteraan, sentiasa mengurniaimu kesejahteraan dalam segala hal. Tuhan bersama kamu semua.</span>
</div>
<div class="p">
<span class="v-num v-17">17&nbsp;</span><span class="v H23_17" data-id="H23_17">Salam daripada Paulus, kutulis dengan tanganku sendiri dalam setiap surat, demikianlah kutulis.</span>
</div>
<div class="p">
<span class="v-num v-18">18&nbsp;</span><span class="v H23_18" data-id="H23_18">Semoga kasih kurnia Junjungan kita Isa al-Masih menyertai kamu semua.</span>
</div>

</div>
<div class="footer"><div class="nav">
<a class="prev" href="H22.html">&lt;</a>
<a class="home" href="index.html">=</a>
<a class="next" href="T11.html">&gt;</a>
</div></div>
</body>
</html>