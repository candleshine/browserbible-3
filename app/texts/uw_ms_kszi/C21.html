<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 Korintus 1 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Kitab Suci Zabur Injil</a><a class="location" href="C2.html">2 Korintus 1</a><a class="prev" href="C116.html">&lt;</a>
<a class="home" href="index.html">=</a>
<a class="next" href="C22.html">&gt;</a>
</div></div>
<div class="section chapter C2 C21 uw_ms_kszi ms" dir="ltr" lang="ms" data-id="C21" data-nextid="C22" data-previd="C116">
<div class="mt">Korintus
</div>
<div class="c">1</div>
<div class="s1">Pendahuluan
</div>
<div class="p">
<span class="v-num v-1">1&nbsp;</span><span class="v C21_1" data-id="C21_1">Daripada Paulus yang dengan kehendak Allah telah dilantik sebagai Rasul Isa al-Masih, dan daripada saudara kita, Timotius,
</span>
</div>
<div class="b">&nbsp;</div>
<div class="m">
<span class="v C21_1" data-id="C21_1">Kepada jemaah di Korintus dan kepada semua orang salih yang tinggal di Akhaya:
</span>
</div>
<div class="b">&nbsp;</div>
<div class="m">
<span class="v-num v-2">2&nbsp;</span><span class="v C21_2" data-id="C21_2">Semoga Allah Bapa kita dan Junjungan Isa al-Masih menganugerahimu kasih kurnia dan sejahtera
</span>
</div>
<div class="s1">Allah sumber segala penghiburan
</div>
<div class="p">
<span class="v-num v-3">3&nbsp;</span><span class="v C21_3" data-id="C21_3">Segala puji bagi Allah, Bapa Junjungan kita Isa al-Masih, Bapa Yang Maha Pemurah dan Allah sumber segala penghiburan.
</span>
<span class="v-num v-4">4&nbsp;</span><span class="v C21_4" data-id="C21_4">Dia menghibur kami dalam pelbagai kesusahan, supaya kami pula dapat menghibur orang yang mengalami kesusahan dengan penghiburan yang kita terima sendiri daripada Allah.
</span>
<span class="v-num v-5">5&nbsp;</span><span class="v C21_5" data-id="C21_5">Sebagaimana banyaknya penderitaan al-Masih yang telah kami alami, begitulah banyaknya penghiburan yang kami terima daripada-Nya.
</span>
<span class="v-num v-6">6&nbsp;</span><span class="v C21_6" data-id="C21_6">Jika kami menanggung kesusahan, itu adalah untuk menghibur kamu dan untuk penyelamatanmu. Jika kami dihibur, itu akan menghibur kamu juga, supaya kamu tetap tabah menanggung penderitaan yang telah kami alami juga.
</span>
<span class="v-num v-7">7&nbsp;</span><span class="v C21_7" data-id="C21_7">Kami tetap menaruh harapan tentang kamu, kerana kami tahu, jika kamu mengalami penderitaan seperti yang kami alami, maka kamu juga akan menerima penghiburan seperti yang kami terima.
</span>
</div>
<div class="p">
<span class="v-num v-8">8&nbsp;</span><span class="v C21_8" data-id="C21_8">Kami juga hendak memberitahumu, saudara-saudara, tentang kesusahan yang telah menimpa kami di Asia Kecil. Beban kami sungguh berat, lebih daripada yang terdaya kami tanggung, sehingga kami putus asa untuk terus hidup.
</span>
<span class="v-num v-9">9&nbsp;</span><span class="v C21_9" data-id="C21_9">Kami merasa bagaikan telah dijatuhi hukum mati. Namun, itu telah berlaku supaya kami tidak lagi berharap kepada diri sendiri tetapi kepada Allah yang menghidupkan semula orang mati.
</span>
<span class="v-num v-10">10&nbsp;</span><span class="v C21_10" data-id="C21_10">Dialah yang telah melepaskan kami daripada bahaya yang amat dahsyat, dan Dialah yang akan melepaskan kami. Kami menaruh harapan kepada-Nya, bahawa Dia akan melepaskan kami.
</span>
<span class="v-num v-11">11&nbsp;</span><span class="v C21_11" data-id="C21_11">Kamu juga harus menolong kami dengan doa, sehingga ramai orang bersyukur kepada Allah atas kurnia yang diberikan kepada kami kerana doa ramai orang.
</span>
</div>
<div class="s1">Perubahan rancangan Paulus
</div>
<div class="p">
<span class="v-num v-12">12&nbsp;</span><span class="v C21_12" data-id="C21_12">Inilah kebanggaan kami, dan hati nurani kami bersaksi demikian, iaitu dalam kalangan semua orang, terutamanya di kalanganmu, kami hidup dalam kesucian dan keikhlasan yang datang daripada Allah. Kami melakukan ini bukan dengan kebijaksanaan kami sebagai manusia, tetapi dengan kasih kurnia Allah.
</span>
<span class="v-num v-13">13&nbsp;</span><span class="v C21_13" data-id="C21_13">Segala yang kami tuliskan kepadamu dalam surat ini tidak mengandungi erti yang lain daripada yang kamu baca dan fahami.
</span>
<span class="v-num v-14">14&nbsp;</span><span class="v C21_14" data-id="C21_14">Aku berharap bahawa walaupun kamu baru memahami sebahagian tentang diri kami, kamu akan memahami kami sepenuhnya nanti, dan kamu akan berbangga dengan kami sebagaimana kami berbangga dengan kamu pada hari kedatangan Junjungan kita Isa.
</span>
</div>
<div class="p">
<span class="v-num v-15">15&nbsp;</span><span class="v C21_15" data-id="C21_15">Oleh sebab keyakinan itulah maka aku pernah berniat ke tempatmu lebih dahulu, supaya kamu mendapat berkat dua kali.
</span>
<span class="v-num v-16">16&nbsp;</span><span class="v C21_16" data-id="C21_16">Niatku dahulu ialah singgah di tempatmu dalam perjalanan ke Makedonia, dan dari Makedonia datang ke tempatmu lagi untuk meminta kamu menolongku meneruskan perjalanan ke Yudea.
</span>
<span class="v-num v-17">17&nbsp;</span><span class="v C21_17" data-id="C21_17">Jika aku merancang begitu, adakah ini menunjukkan aku tidak berpendirian tetap? Atau adakah aku merancang seperti orang duniawi, demikian mudah berkata ‘ya’ dan ‘tidak’ pada saat yang sama?
</span>
</div>
<div class="p">
<span class="v-num v-18">18&nbsp;</span><span class="v C21_18" data-id="C21_18">Demi Allah Yang Maha Setia, apa yang kami katakan kepadamu bukanlah ‘ya’ atau ‘tidak.’
</span>
<span class="v-num v-19">19&nbsp;</span><span class="v C21_19" data-id="C21_19">Ini kerana Isa al-Masih, Putera Allah yang telah disampaikan berita-Nya kepadamu oleh aku, Silwanus dan Timotius, bukanlah ‘ya’ dan ‘tidak,’ tetapi pada-Nya ada ‘ya’ semata-mata.
</span>
<span class="v-num v-20">20&nbsp;</span><span class="v C21_20" data-id="C21_20">Isa adalah ‘ya’ bagi semua janji Allah. Oleh itulah melalui-Nya kita menyebut ‘Amin’ demi kemuliaan Allah.
</span>
<span class="v-num v-21">21&nbsp;</span><span class="v C21_21" data-id="C21_21">Allah telah menentukan kami bersama kamu dalam al-Masih. Dia telah melantik kita,
</span>
<span class="v-num v-22">22&nbsp;</span><span class="v C21_22" data-id="C21_22">menandakan kita dengan materai-Nya, dan mengurniakan Roh-Nya untuk masuk ke hati kita sebagai jaminan.
</span>
</div>
<div class="p">
<span class="v-num v-23">23&nbsp;</span><span class="v C21_23" data-id="C21_23">Aku berseru kepada Allah untuk menjadi Saksi bagiku, bahawa sebabnya aku belum juga ke Korintus ialah kerana kasihku kepadamu.
</span>
<span class="v-num v-24">24&nbsp;</span><span class="v C21_24" data-id="C21_24">Kami bukanlah berhasrat memberikan perintah tentang apa yang harus kamu percayai; kamu sudah berdiri teguh dalam keyakinanmu. Kami mahu bekerja bersama kamu demi kebahagiaanmu.
</span>
</div>

</div>
<div class="footer"><div class="nav">
<a class="prev" href="C116.html">&lt;</a>
<a class="home" href="index.html">=</a>
<a class="next" href="C22.html">&gt;</a>
</div></div>
</body>
</html>