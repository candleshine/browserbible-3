<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Acts 25 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Kitab Suci Zabur Injil</a><a class="location" href="AC.html">Acts 25</a><a class="prev" href="AC24.html">&lt;</a>
<a class="home" href="index.html">=</a>
<a class="next" href="AC26.html">&gt;</a>
</div></div>
<div class="section chapter AC AC25 uw_ms_kszi ms" dir="ltr" lang="ms" data-id="AC25" data-nextid="AC26" data-previd="AC24">
<div class="c">25</div>
<div class="s1">Penghakiman Paulus di hadapan Festus </div>
<div class="m">
<span class="v-num v-1">1&nbsp;</span><span class="v AC25_1" data-id="AC25_1">Tiga hari selepas Festus menjadi pemerintah negeri itu, dia berangkat dari Kaisarea ke Baitulmaqdis. </span>
<span class="v-num v-2">2&nbsp;</span><span class="v AC25_2" data-id="AC25_2">Ketua-ketua imam dan para pemimpin masyarakat Yahudi menuduh Paulus di hadapan Festus. </span>
<span class="v-num v-3">3&nbsp;</span><span class="v AC25_3" data-id="AC25_3">Mereka memohon jasa baik Festus menghantar Paulus ke Baitulmaqdis kerana mereka telah berpakat hendak membunuhnya di pertengahan jalan. </span>
<span class="v-num v-4">4&nbsp;</span><span class="v AC25_4" data-id="AC25_4">Akan tetapi Festus menjawab bahawa Paulus terpenjara di Kaisarea dan dia sendiri pun hendak segera ke sana. </span>
<span class="v-num v-5">5&nbsp;</span><span class="v AC25_5" data-id="AC25_5">Dia berkata, ‘Oleh itu hendaklah orang yang berkuasa di antara kamu berangkat ke sana bersamaku dan mendakwa orang itu, jika dia telah melakukannya.’</span>
</div>
<div class="p">
<span class="v-num v-6">6&nbsp;</span><span class="v AC25_6" data-id="AC25_6">Setelah tinggal di Baitulmaqdis kira-kira lapan atau sepuluh hari lagi, Festus pun berangkat ke Kaisarea. Pada esoknya dia duduk sebagai hakim di mahkamah lalu menyuruh orang membawa Paulus menghadapnya. </span>
<span class="v-num v-7">7&nbsp;</span><span class="v AC25_7" data-id="AC25_7">Setelah Paulus masuk, semua orang Yahudi yang datang dari Baitulmaqdis itu berdiri mengelilinginya serta menuduhnya atas beberapa kesalahan yang berat, yang tidak dapat dibuktikan oleh mereka.</span>
</div>
<div class="p">
<span class="v-num v-8">8&nbsp;</span><span class="v AC25_8" data-id="AC25_8">Kemudian Paulus membela dirinya sendiri dan berkata ‘Satu pun tiada kesalahanku, terhadap hukum orang Yahudi, atau terhadap rumah ibadat, atau terhadap Kaisar.’</span>
</div>
<div class="p">
<span class="v-num v-9">9&nbsp;</span><span class="v AC25_9" data-id="AC25_9">Akan tetapi Festus hendak mengambil hati orang Yahudi lalu bertanya kepada Paulus, ‘Mahukah kamu pergi ke Baitulmaqdis supaya aku mengadili perkaramu ini di sana?’ </span>
</div>
<div class="p">
<span class="v-num v-10">10&nbsp;</span><span class="v AC25_10" data-id="AC25_10">Paulus menjawab, ‘Aku sekarang berdiri di mahkamah Kaisar, dan di sinilah aku patut dibicarakan. Aku tidak pernah melakukan sesuatu yang buruk terhadap orang Yahudi, sebagaimana kamu terlebih maklum. </span>
<span class="v-num v-11">11&nbsp;</span><span class="v AC25_11" data-id="AC25_11">Kalaulah aku bersalah, atau telah melakukan sesuatu yang patut aku dibunuh, aku tidaklah enggan mati; tetapi jika segala tuduhan mereka ke atas aku itu tidak benar, tiada seorang pun yang boleh menyerahkanku kepada mereka. Aku hendak mengadu kepada Kaisar.’</span>
</div>
<div class="p">
<span class="v-num v-12">12&nbsp;</span><span class="v AC25_12" data-id="AC25_12">Setelah berbincang dengan semua penasihatnya, Festus menjawab, ‘Kamu hendak mengadu kepada Kaisar; pergilah menghadap Kaisar!’</span>
</div>
<div class="s1">Festus berbincang dengan Raja Agripa</div>
<div class="p">
<span class="v-num v-13">13&nbsp;</span><span class="v AC25_13" data-id="AC25_13">Beberapa hari kemudian, Raja Agripa berangkat bersama Bernike ke Kaisarea untuk meraikan kedatangan Festus. </span>
<span class="v-num v-14">14&nbsp;</span><span class="v AC25_14" data-id="AC25_14">Dalam beberapa hari raja itu tinggal di sana, Festus menceritakan hal Paulus kepadanya, ‘Di sini ada seorang yang ditinggalkan oleh Feliks di dalam penjara. </span>
<span class="v-num v-15">15&nbsp;</span><span class="v AC25_15" data-id="AC25_15">Ketika aku di Baitulmaqdis, ketua-ketua imam dan para pemimpin masyarakat Yahudi menuduh orang itu dan meminta supaya dia dihukum.</span>
</div>
<div class="p">
<span class="v-num v-16">16&nbsp;</span><span class="v AC25_16" data-id="AC25_16">‘Tetapi aku menjawab bahawa menurut adat orang Rom, seseorang itu tidak boleh diserahkan sebelum berhadapan dengan pendakwanya dan diberi peluang membela diri. </span>
<span class="v-num v-17">17&nbsp;</span><span class="v AC25_17" data-id="AC25_17">Apabila mereka datang ke sini, esoknya tanpa berlengah-lengah aku duduk sebagai hakim dan mengarahkan supaya orang itu dibawa masuk ke mahkamah. </span>
<span class="v-num v-18">18&nbsp;</span><span class="v AC25_18" data-id="AC25_18">Para pendakwanya mengemukakan tuduhan tetapi tiada satu pun merupakan perbuatan jahat sebagaimana aku jangkakan. </span>
<span class="v-num v-19">19&nbsp;</span><span class="v AC25_19" data-id="AC25_19">Semua tuduhan itu berlegar sekitar perselisihan tentang agama, tentang seorang bernama Isa yang sudah mati dan dikatakan hidup semula oleh Paulus. </span>
<span class="v-num v-20">20&nbsp;</span><span class="v AC25_20" data-id="AC25_20">Aku pun tidak tahu bagaimana hendak mengadili hal itu, lalu bertanya kalau dia mahu ke Baitulmaqdis supaya dibicarakan di sana. </span>
<span class="v-num v-21">21&nbsp;</span><span class="v AC25_21" data-id="AC25_21">Tetapi Paulus meminta tangguh, hendak mengadukan halnya supaya dibicarakan di hadapan yang maha mulia Kaisar; lalu aku menyuruh dia dipenjarakan hingga aku menghantarnya kepada Kaisar.’</span>
</div>
<div class="p">
<span class="v-num v-22">22&nbsp;</span><span class="v AC25_22" data-id="AC25_22">Agripa berkata, ‘Aku pun ingin mendengar orang itu.’ </span>
</div>
<div class="p">
<span class="v AC25_22" data-id="AC25_22">Festus menjawab, ‘Esok dapatlah kamu mendengarnya.’</span>
</div>
<div class="s1">Paulus di hadapan Agripa</div>
<div class="p">
<span class="v-num v-23">23&nbsp;</span><span class="v AC25_23" data-id="AC25_23">Pada esoknya Agripa dan Bernike berangkat dengan selengkap kebesarannya, masuk ke dalam balai mahkamah bersama para panglima dan orang yang terkemuka di kota itu. Dengan perintah Festus, Paulus dibawa masuk. </span>
<span class="v-num v-24">24&nbsp;</span><span class="v AC25_24" data-id="AC25_24">Festus berkata, ‘Tuanku Raja Agripa dan sidang hadirin. Orang ini didakwa oleh semua orang Yahudi, baik yang di Baitulmaqdis mahupun yang di sini. Mereka berteriak-teriak bahawa dia tidak patut dibiarkan hidup lagi. </span>
<span class="v-num v-25">25&nbsp;</span><span class="v AC25_25" data-id="AC25_25">Tetapi pada pandangan aku, dia tidak melakukan apa-apa kesalahan yang patut dijatuhkan hukuman mati. Oleh sebab dia sendiri hendak mengadukan halnya kepada yang maha mulia Kaisar, aku telah memutuskan akan menghantarnya kepada Kaisar. </span>
<span class="v-num v-26">26&nbsp;</span><span class="v AC25_26" data-id="AC25_26">Namun, tiada suatu pun yang pasti untuk aku tuliskan tentangnya kepada Kaisar. Itulah sebabnya aku membawanya menghadapmu, dan terutamanya Raja Agripa. Setelah dia disoal nanti, bolehlah didapati sesuatu untuk aku tuliskan. </span>
<span class="v-num v-27">27&nbsp;</span><span class="v AC25_27" data-id="AC25_27">Pada pandanganku, tidaklah wajar menghantarkan seseorang untuk diadili tanpa menyatakan tuduhan ke atasnya dengan jelas.’</span>
</div>

</div>
<div class="footer"><div class="nav">
<a class="prev" href="AC24.html">&lt;</a>
<a class="home" href="index.html">=</a>
<a class="next" href="AC26.html">&gt;</a>
</div></div>
</body>
</html>