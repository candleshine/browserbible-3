<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 Korintus 8 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Kitab Suci Zabur Injil</a><a class="location" href="C2.html">2 Korintus 8</a><a class="prev" href="C27.html">&lt;</a>
<a class="home" href="index.html">=</a>
<a class="next" href="C29.html">&gt;</a>
</div></div>
<div class="section chapter C2 C28 uw_ms_kszi ms" dir="ltr" lang="ms" data-id="C28" data-nextid="C29" data-previd="C27">
<div class="c">8</div>
<div class="s1">Kemurahan hati 
</div>
<div class="p">
<span class="v-num v-1">1&nbsp;</span><span class="v C28_1" data-id="C28_1">Kami ingin memberitahumu, saudara-saudaraku, tentang kasih kurnia Allah kepada jemaah-jemaah di Makedonia. </span>
<span class="v-num v-2">2&nbsp;</span><span class="v C28_2" data-id="C28_2">Sungguhpun mereka banyak diuji dengan kesusahan, namun kegembiraan mereka melimpah. Walaupun mereka sangat miskin, mereka kaya dalam kemurahan hati. </span>
<span class="v-num v-3">3&nbsp;</span><span class="v C28_3" data-id="C28_3">Aku dapat memberi kesaksian bahawa dengan rela hati mereka telah memberi setakat termampu, malah lebih daripada itu. </span>
<span class="v-num v-4">4&nbsp;</span><span class="v C28_4" data-id="C28_4">Mereka telah meminta bersungguh-sungguh kepada kami agar mereka diberi hak istimewa untuk menyumbang kepada keperluan orang salih. </span>
<span class="v-num v-5">5&nbsp;</span><span class="v C28_5" data-id="C28_5">Hal in benar-benar di luar jangkaan kami. Mereka mempersembahkan diri pertama kepada Tuhan, kemudian kepada kami juga dengan kehendak Allah. </span>
<span class="v-num v-6">6&nbsp;</span><span class="v C28_6" data-id="C28_6">Oleh itu kami meminta bersungguh-sungguh kepada Titus, yang telah memulakan usaha itu, supaya melanjutkan pekerjaan yang mulia itu di kalanganmu. </span>
<span class="v-num v-7">7&nbsp;</span><span class="v C28_7" data-id="C28_7">Jadi, sebagaimana kamu kaya dalam segala hal dalam iman, kata-kata, pengetahuan, pelbagai usaha, dan dalam kasihmu kepada kami hendaklah kamu kaya juga dalam pekerjaan yang mulia itu.
</span>
</div>
<div class="p">
<span class="v-num v-8">8&nbsp;</span><span class="v C28_8" data-id="C28_8">Ini bukanlah satu perintah, tetapi aku menguji keikhlasan kasihmu berbanding kesungguhan orang lain. </span>
<span class="v-num v-9">9&nbsp;</span><span class="v C28_9" data-id="C28_9">Kamu tahu tentang kasih kurnia Junjungan kita Isa al-Masih. Dia kaya, tetapi kerana kamu Dia telah menjadikan diri-Nya miskin supaya melalui kemiskinannya kamu menjadi kaya. 
</span>
</div>
<div class="p">
<span class="v-num v-10">10&nbsp;</span><span class="v C28_10" data-id="C28_10">Dalam hal ini, aku menasihatimu: Sudah sewajarnya kamu meneruskan apa yang kamu mulakan setahun lalu. Pada masa itu, kamulah yang mula-mula berhasrat memberi, dan kamulah yang mula-mula bertindak. </span>
<span class="v-num v-11">11&nbsp;</span><span class="v C28_11" data-id="C28_11">Sekarang, hendaklah kamu menyempurnakannya. Dahulu kamu telah membuat keputusan memberi, maka sekarang buktikanlah bahawa kamu bersedia melaksanakannya menurut kemampuanmu. </span>
<span class="v-num v-12">12&nbsp;</span><span class="v C28_12" data-id="C28_12">Jika seseorang sanggup memberi, Allah reda menerima pemberiannya menurut apa yang dia ada, bukan apa yang dia tidak ada.
</span>
</div>
<div class="p">
<span class="v-num v-13">13&nbsp;</span><span class="v C28_13" data-id="C28_13">Maksudku bukanlah supaya orang lain dimudahkan manakala kamu disusahkan, tetapi agar terdapat persamaan. </span>
<span class="v-num v-14">14&nbsp;</span><span class="v C28_14" data-id="C28_14">Kini, kelebihanmu dapat menampung kekurangan mereka. Satu hari nanti, kelebihan mereka dapat menampung kekuranganmu pula, maka terdapatlah persamaan, </span>
<span class="v-num v-15">15&nbsp;</span><span class="v C28_15" data-id="C28_15">seperti telah tersurat, â€˜Orang yang memperoleh banyak tidak berlebihan, orang yang memperoleh sedikit tidak kekurangan.â€™

</span>
</div>
<div class="s1">Titus diutus ke Korintus
</div>
<div class="p">
<span class="v-num v-16">16&nbsp;</span><span class="v C28_16" data-id="C28_16">Segala puji dan syukur kepada Allah kerana telah meletakkan ke dalam hati Titus keprihatinan yang sama terhadapmu. </span>
<span class="v-num v-17">17&nbsp;</span><span class="v C28_17" data-id="C28_17">Titus menerima permintaan kami, malah dengan kehendaknya sendiri pergi mengunjungimu. </span>
<span class="v-num v-18">18&nbsp;</span><span class="v C28_18" data-id="C28_18">Kami mengutus seorang lagi saudara kita bagi menyertai Titus: Seorang yang terpuji di kalangan semua jemaah kerana pelayanannya dalam hal-hal Injil. </span>
<span class="v-num v-19">19&nbsp;</span><span class="v C28_19" data-id="C28_19">Malah dia juga telah dipilih oleh semua jemaah untuk menemani kami dalam perjalanan kami, yang bertujuan menyampaikan pemberian itu, agar Tuhan dimuliakan dan kesediaanmu menolong menjadi nyata. </span>
<span class="v-num v-20">20&nbsp;</span><span class="v C28_20" data-id="C28_20">Kami juga ingin mengelakkan daripada dicela berkaitan tindakan kami membawa pemberian yang begitu besar. </span>
<span class="v-num v-21">21&nbsp;</span><span class="v C28_21" data-id="C28_21">Kami berusaha melakukan apa yang benar bukan sahaja di sisi Allah tetapi juga di mata manusia.
</span>
</div>
<div class="p">
<span class="v-num v-22">22&nbsp;</span><span class="v C28_22" data-id="C28_22">Oleh yang demikian, bersama Titus dan saudara kita itu, kami mengutus seorang lagi saudara kita. Kami telah mengujinya beberapa kali dan mendapatinya amat bersungguh-sungguh. Malah sekarang dia lebih bersungguh-sungguh lagi disebabkan kepercayaan yang sangat besar kepadamu. </span>
<span class="v-num v-23">23&nbsp;</span><span class="v C28_23" data-id="C28_23">Titus adalah temanku dan rakan sekerjaku untuk kepentinganmu. Saudara-saudara kita yang lain itu adalah utusan jemaah-jemaah, dan kemuliaan al-Masih. </span>
<span class="v-num v-24">24&nbsp;</span><span class="v C28_24" data-id="C28_24">Oleh itu, tunjukkanlah kepada mereka dan di hadapan semua jemaah bukti kasihmu serta kebanggaan kami terhadapmu.

</span>
</div>

</div>
<div class="footer"><div class="nav">
<a class="prev" href="C27.html">&lt;</a>
<a class="home" href="index.html">=</a>
<a class="next" href="C29.html">&gt;</a>
</div></div>
</body>
</html>