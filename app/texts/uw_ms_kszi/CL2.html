<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Kolose 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="CL.html">Kitab Suci Zabur Injil</a><a class="location" href="CL.html">Kolose 2</a><a class="prev" href="CL1.html">&lt;</a>
<a class="home" href="index.html">=</a>
<a class="next" href="CL3.html">&gt;</a>
</div></div>
<div class="section chapter CL CL2 uw_ms_kszi ms" dir="ltr" lang="ms" data-id="CL2" data-nextid="CL3" data-previd="CL1">
<div class="c">2</div>
<div class="p">
<span class="v-num v-1">1&nbsp;</span><span class="v CL2_1" data-id="CL2_1">Aku mahu kamu tahu betapa perasaanku bergolak keranamu dan orang Laodikia, juga semua yang belum lagi bertemu muka denganku.
</span>
<span class="v-num v-2">2&nbsp;</span><span class="v CL2_2" data-id="CL2_2">Aku ingin hati mereka terhibur, terjalin rapat dalam kasih, dan mereka mencapai pengertian penuh dalam segala kekayaan serta kepastiannya, supaya mereka mengetahui rahsia Allah Bapa dan al-Masih,
</span>
<span class="v-num v-3">3&nbsp;</span><span class="v CL2_3" data-id="CL2_3">yang dalam-Nya tersembunyi seluruh kebijaksanaan dan pengetahuan.
</span>
<span class="v-num v-4">4&nbsp;</span><span class="v CL2_4" data-id="CL2_4">Aku mengatakan ini supaya kamu tidak tertipu dengan hujah.
</span>
<span class="v-num v-5">5&nbsp;</span><span class="v CL2_5" data-id="CL2_5">Sungguhpun tubuhku tiada di sisimu, namun rohku tetap bersamamu, dan aku sukacita kerana melihat keadaanmu yang teratur rapi dan imanmu yang kukuh dalam al-Masih.
</span>
</div>
<div class="s1">Kemerdekaan dalam al-Masih
</div>
<div class="p">
<span class="v-num v-6">6&nbsp;</span><span class="v CL2_6" data-id="CL2_6">Oleh sebab kamu telah menerima Isa al-Masih sebagai Junjungan, melangkahlah sewajarnya dalam Dia,
</span>
<span class="v-num v-7">7&nbsp;</span><span class="v CL2_7" data-id="CL2_7">berasas dan terbina dalam-Nya serta bertapak teguh dalam iman, sebagaimana kamu telah diajar, penuh melimpah dengan kesyukuran.
</span>
<span class="v-num v-8">8&nbsp;</span><span class="v CL2_8" data-id="CL2_8">Awaslah, jangan tertipu oleh orang yang menggunakan falsafah dan tipu daya yang sia-sia, menurut adat manusia, menurut prinsip-prinsip asas dunia, bukan menurut al-Masih.
</span>
</div>
<div class="p">
<span class="v-num v-9">9&nbsp;</span><span class="v CL2_9" data-id="CL2_9">Dalam-Nya terhimpun seluruh ketuhanan berbentuk jasmani,
</span>
<span class="v-num v-10">10&nbsp;</span><span class="v CL2_10" data-id="CL2_10">dan kamu sempurna dalam-Nya, yang merupakan kepala segala perintah dan kuasa.
</span>
<span class="v-num v-11">11&nbsp;</span><span class="v CL2_11" data-id="CL2_11">Dalam-Nya juga kamu telah disunatkan dengan persunatan tanpa menggunakan tangan, iaitu dengan membuangkan segala dosa hawa nafsu dunia daripada tubuhmu, melalui persunatan al-Masih.
</span>
<span class="v-num v-12">12&nbsp;</span><span class="v CL2_12" data-id="CL2_12">Kamu telah dikuburkan bersama-Nya dengan pengimadan, dan telah dibangkitkan bersama-Nya melalui iman dalam kuasa Allah yang telah membangkitkan-Nya daripada kematian.
</span>
</div>
<div class="p">
<span class="v-num v-13">13&nbsp;</span><span class="v CL2_13" data-id="CL2_13">Kamu dahulu mati kerana melakukan kesalahan dan menurut kebiasaan dunia yang tidak bersunat. Allah telah menghidupkan kamu bersama Tuhan dan mengampunkan segala kesalahanmu.
</span>
<span class="v-num v-14">14&nbsp;</span><span class="v CL2_14" data-id="CL2_14">Dia telah memansuhkan hukum-hukum bertulis yang menghimpit dan menghalang kita; Dia telah mencabutnya dan memakukannya pada salib.
</span>
<span class="v-num v-15">15&nbsp;</span><span class="v CL2_15" data-id="CL2_15">Setelah menumpaskan segala roh yang berkuasa dan memerintah, Dia mendedahkan mereka di hadapan orang ramai dan menunjukkan bahawa Dia telah menakluki mereka dalam salib.
</span>
</div>
<div class="p">
<span class="v-num v-16">16&nbsp;</span><span class="v CL2_16" data-id="CL2_16">Oleh itu, janganlah siapapun menyalahkan kamu tentang makanan atau minuman, hari raya, bulan baru atau hari Sabat.
</span>
<span class="v-num v-17">17&nbsp;</span><span class="v CL2_17" data-id="CL2_17">Segala ini hanya bayang-bayang perkara akan datang, sedangkan yang nyata adalah al-Masih.
</span>
<span class="v-num v-18">18&nbsp;</span><span class="v CL2_18" data-id="CL2_18">Janganlah ganjaranmu dikurangkan oleh seseorang yang pura-pura bersikap rendah diri dan menyembah malaikat. Orang seperti itu berpaut pada penglihatan-penglihatannya dan tanpa alasan menyombongkan dirinya dengan fikiran-fikirannya yang duniawi,
</span>
<span class="v-num v-19">19&nbsp;</span><span class="v CL2_19" data-id="CL2_19">dan tidak berpegang teguh kepada al-Masih sebagai Kepala. Daripada-Nya seluruh tubuh, yang dibesarkan dan dijalin rapat dengan sendi urat, bertumbuh seperti yang dikehendaki oleh Allah.
</span>
</div>
<div class="p">
<span class="v-num v-20">20&nbsp;</span><span class="v CL2_20" data-id="CL2_20">Oleh itu, jika kamu telah mati bersama al-Masih daripada prinsip-prinsip asas dunia, mengapakah kamu berkelakuan seolah-olah kamu hidup berpandukan kebiasaan dunia, dengan mematuhi peraturan-peraturannya, iaitu:
</span>
<span class="v-num v-21">21&nbsp;</span><span class="v CL2_21" data-id="CL2_21">â€˜Jangan sentuh! Jangan kecap! Jangan pegang!â€™?
</span>
<span class="v-num v-22">22&nbsp;</span><span class="v CL2_22" data-id="CL2_22">Peraturan sedemikian melibatkan perkara-perkara yang lenyap setelah dipakai. Mengapa kamu masih menurut hukum-hukum dan pengajaran manusia?
</span>
<span class="v-num v-23">23&nbsp;</span><span class="v CL2_23" data-id="CL2_23">Peraturan-peraturan begini memang kelihatan seolah-olah bijaksana, dalam pegangan agama yang dikenakan pada diri sendiri, sikap merendah diri yang palsu, dan pengabaian tubuh, tetapi segalanya tidak menolong kamu melawan hawa nafsu dunia.
</span>
</div>

</div>
<div class="footer"><div class="nav">
<a class="prev" href="CL1.html">&lt;</a>
<a class="home" href="index.html">=</a>
<a class="next" href="CL3.html">&gt;</a>
</div></div>
</body>
</html>