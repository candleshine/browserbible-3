<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Acts 15 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Kitab Suci Zabur Injil</a><a class="location" href="AC.html">Acts 15</a><a class="prev" href="AC14.html">&lt;</a>
<a class="home" href="index.html">=</a>
<a class="next" href="AC16.html">&gt;</a>
</div></div>
<div class="section chapter AC AC15 uw_ms_kszi ms" dir="ltr" lang="ms" data-id="AC15" data-nextid="AC16" data-previd="AC14">
<div class="c">15</div>
<div class="s1">Persidangan di Baitulmaqdis</div>
<div class="m">
<span class="v-num v-1">1&nbsp;</span><span class="v AC15_1" data-id="AC15_1">Kemudian, beberapa orang datang dari Yudea dan mengajar pengikut Isa di Antiokhia, ‘Jika kamu tidak disunat menurut adat Musa, kamu tidak akan mendapat penyelamatan.’</span>
<span class="v-num v-2">2&nbsp;</span><span class="v AC15_2" data-id="AC15_2">Ini menyebabkan Paulus dan Barnabas banyak berbahas dan berbantah dengan orang dari Yudea itu. Akhirnya diputuskan bahawa Paulus dan Barnabas serta beberapa orang lain pergi ke Baitulmaqdis berjumpa dengan para rasul dan tua-tua untuk bertanyakan persoalan tersebut.</span>
<span class="v-num v-3">3&nbsp;</span><span class="v AC15_3" data-id="AC15_3">Jemaah menghantar mereka sampai ke luar kota. Semasa mereka meneruskan perjalanan melalui Fenisia dan Samaria, mereka memberitahu bagaimana orang bangsa asing telah percaya kepada Isa. Pengikut-pengikut Isa di situ amat sukacita mendengarnya.</span>
<span class="v-num v-4">4&nbsp;</span><span class="v AC15_4" data-id="AC15_4">Setelah sampai ke Baitulmaqdis, jemaah dan para rasul serta tua-tua menyambut mereka. Mereka pun menceritakan segala perkara yang telah dilakukan Allah melalui mereka.</span>
</div>
<div class="p">
<span class="v-num v-5">5&nbsp;</span><span class="v AC15_5" data-id="AC15_5">Akan tetapi beberapa orang daripada mazhab Farisi yang telah mempercayai Isa bangkit lalu berkata, ‘Orang bangsa asing itu haruslah disunat dan wajib menurut Taurat Musa.’</span>
</div>
<div class="p">
<span class="v-num v-6">6&nbsp;</span><span class="v AC15_6" data-id="AC15_6">Para rasul dan tua-tua berkumpul untuk menyelidik serta membincangkan perkara itu.</span>
<span class="v-num v-7">7&nbsp;</span><span class="v AC15_7" data-id="AC15_7">Setelah perkara itu banyak dibincangkan, Petrus berdiri lalu berkata, ‘Saudara-saudara semuanya tahu bahawa Allah telah memilihku sejak dahulu kala dari kalangan kita semua untuk menyampaikan firman-Nya tentang berita baik kepada bangsa asing, lalu mereka percaya.</span>
<span class="v-num v-8">8&nbsp;</span><span class="v AC15_8" data-id="AC15_8">Allah yang mengetahui hati manusia telah bersaksi akan mereka itu dan memberi mereka Roh Suci sebagaimana diberi-Nya kepada kita.</span>
<span class="v-num v-9">9&nbsp;</span><span class="v AC15_9" data-id="AC15_9">Allah tidak membezakan mereka dengan kita sedikit pun. Dia menyucikan hati mereka kerana iman mereka.</span>
<span class="v-num v-10">10&nbsp;</span><span class="v AC15_10" data-id="AC15_10">Sekarang ini mengapa saudara-saudara menduga Allah dengan meletakkan ke atas mereka suatu beban yang tidak dapat ditanggung oleh nenek moyang kita, malah oleh kita ini juga?</span>
<span class="v-num v-11">11&nbsp;</span><span class="v AC15_11" data-id="AC15_11">Kami percaya hanya dengan kasih kurnia Junjungan Isa dapat kita berharap untuk diselamatkan, samalah seperti orang bangsa asing itu.’</span>
</div>
<div class="p">
<span class="v-num v-12">12&nbsp;</span><span class="v AC15_12" data-id="AC15_12">Orang ramai pun diam lalu mendengar Barnabas dan Paulus menceritakan segala alamat dan mukjizat yang dilakukan Allah di kalangan bangsa asing melalui mereka berdua.</span>
<span class="v-num v-13">13&nbsp;</span><span class="v AC15_13" data-id="AC15_13">Setelah mereka habis bercerita, Yakobus pula berkata, ‘Saudara-saudara, dengarlah.</span>
<span class="v-num v-14">14&nbsp;</span><span class="v AC15_14" data-id="AC15_14">Simon telah menceritakan bagaimana Allah pada mulanya menunjukkan kasih-Nya kepada orang bangsa asing dan memilih dari kalangan mereka suatu kaum untuk menjadi umat-Nya.</span>
<span class="v-num v-15">15&nbsp;</span><span class="v AC15_15" data-id="AC15_15">Hal ini selaras dengan nubuat nabi-nabi yang tersurat:</span>
</div>
<div class="b">&nbsp;</div>
<div class="q1">
<span class="v-num v-16">16&nbsp;</span><span class="v AC15_16" data-id="AC15_16">‘ “Setelah itu Aku akan kembali</span>
</div>
<div class="q2">
<span class="v AC15_16" data-id="AC15_16">dan membina semula khemah Daud yang roboh;</span>
</div>
<div class="q1">
<span class="v AC15_16" data-id="AC15_16">dan segala keruntuhannya akan Kubangunkan,</span>
</div>
<div class="q2">
<span class="v AC15_16" data-id="AC15_16">lalu Kutegakkan semula,</span>
</div>
<div class="q1">
<span class="v-num v-17">17&nbsp;</span><span class="v AC15_17" data-id="AC15_17">supaya semua bangsa yang lain akan mencari Tuhan,</span>
</div>
<div class="q2">
<span class="v AC15_17" data-id="AC15_17">bangsa asing yang Kupanggil menjadi umat-Ku.”</span>
</div>
<div class="q1">
<span class="v-num v-18">18&nbsp;</span><span class="v AC15_18" data-id="AC15_18">Demikianlah firman Tuhan yang telah melakukan semua ini</span>
</div>
<div class="q2">
<span class="v AC15_18" data-id="AC15_18">dan yang telah menyatakannya sejak dahulu kala.</span>
</div>
<div class="b">&nbsp;</div>
<div class="m">
<span class="v-num v-19">19&nbsp;</span><span class="v AC15_19" data-id="AC15_19">‘Oleh itu pada fikiranku janganlah kita menyusahkan orang bangsa asing yang telah mempercayai Allah;</span>
<span class="v-num v-20">20&nbsp;</span><span class="v AC15_20" data-id="AC15_20">tetapi hendaklah kita berkirim surat kepada mereka dan menasihati mereka supaya menjauhkan diri daripada memakan makanan yang telah dipersembahkan kepada berhala, binatang yang mati dicekik, dan darah; dan daripada melakukan zina.</span>
<span class="v-num v-21">21&nbsp;</span><span class="v AC15_21" data-id="AC15_21">Sejak dahulu kala dalam setiap negara ada orang yang menyebarkan berita tentang Musa dan membaca Tauratnya di saumaah-saumaah pada hari Sabat.’</span>
</div>
<div class="s1">Surat kepada jemaah bukan Yahudi</div>
<div class="p">
<span class="v-num v-22">22&nbsp;</span><span class="v AC15_22" data-id="AC15_22">Selepas itu, para rasul dan tua-tua serta seluruh jemaah bersetuju memilih beberapa orang di antara mereka untuk ke Antiokhia bersama Paulus dan Barnabas. Orang yang dipilih itu ialah Yudas yang bergelar Barsabas, dan juga Silas, yang mengetuai saudara-saudara itu.</span>
<span class="v-num v-23">23&nbsp;</span><span class="v AC15_23" data-id="AC15_23">Mereka diamanahkan membawa sepucuk surat yang berbunyi:</span>
</div>
<div class="b">&nbsp;</div>
<div class="q1">
<span class="v AC15_23" data-id="AC15_23">‘Salam daripada para rasul, tua-tua jemaah dan saudara-saudaramu kepada saudara-saudara bukan Yahudi yang tinggal di Antiokhia, Siria dan Kilikia.</span>
</div>
<div class="b">&nbsp;</div>
<div class="q1">
<span class="v-num v-24">24&nbsp;</span><span class="v AC15_24" data-id="AC15_24">Kami telah mendengar khabar bahawa ada beberapa orang daripada bangsa kami telah mengganggu saudara-saudara dengan kata-kata yang bukan daripada kami.</span>
<span class="v-num v-25">25&nbsp;</span><span class="v AC15_25" data-id="AC15_25">Oleh itu kami bermuafakat hendak memilih orang untuk pergi bertemu dengan saudara-saudara bersama Barnabas dan Paulus yang kami kasihi,</span>
<span class="v-num v-26">26&nbsp;</span><span class="v AC15_26" data-id="AC15_26">iaitu orang yang telah mempertaruhkan nyawa kerana nama Junjungan kita Isa al-Masih.</span>
<span class="v-num v-27">27&nbsp;</span><span class="v AC15_27" data-id="AC15_27">Kami telah memilih Yudas dan Silas untuk pergi menyampaikan kepada saudara-saudara</span>
<span class="v-num v-28">28&nbsp;</span><span class="v AC15_28" data-id="AC15_28">pesan daripada Roh Suci dan daripada kami: iaitu janganlah diletakkan ke atas saudara-saudara beban yang lebih berat daripada yang perlu.</span>
<span class="v-num v-29">29&nbsp;</span><span class="v AC15_29" data-id="AC15_29">Cuma, jauhkanlah diri daripada memakan makanan yang telah dipersembahkan kepada berhala, binatang yang mati dicekik, dan darah; dan daripada melakukan zina. Jika saudara-saudara memeliharakan diri daripada segala ini, saudara-saudara melakukan hal yang betul.</span>
</div>
<div class="b">&nbsp;</div>
<div class="q1">
<span class="v AC15_29" data-id="AC15_29">Sekian, selamat sejahtera.’</span>
</div>
<div class="b">&nbsp;</div>
<div class="p">
<span class="v-num v-30">30&nbsp;</span><span class="v AC15_30" data-id="AC15_30">Mereka yang diutus itu bertolak ke Antiokhia. Di sana mereka menghimpunkan jemaah dan menyampaikan surat.</span>
<span class="v-num v-31">31&nbsp;</span><span class="v AC15_31" data-id="AC15_31">Apabila jemaah membaca surat itu, mereka bersukacita kerana surat itu memberi perangsang kepada mereka.</span>
<span class="v-num v-32">32&nbsp;</span><span class="v AC15_32" data-id="AC15_32">Yudas dan Silas itu kedua-duanya nabi. Mereka menasihati dan menetapkan hati saudara-saudara seiman di situ.</span>
<span class="v-num v-33">33&nbsp;</span><span class="v AC15_33" data-id="AC15_33">Setelah Yudas dan Silas tinggal di situ, jemaah melepaskan mereka untuk pulang dengan sejahtera kepada orang yang mengutus mereka.</span>
<span class="v-num v-34">34&nbsp;</span><span class="v AC15_34" data-id="AC15_34">Akan tetapi Silas memutuskan untuk tetap tinggal di Antiokhia.</span>
<span class="v-num v-35">35&nbsp;</span><span class="v AC15_35" data-id="AC15_35">Paulus dan Barnabas tinggal di situ beberapa lama sambil mengajar dan menyampaikan firman Tuhan bersama ramai orang lain.</span>
</div>
<div class="s1">Paulus dan Barnabas berpisah</div>
<div class="p">
<span class="v-num v-36">36&nbsp;</span><span class="v AC15_36" data-id="AC15_36">Kemudian, Paulus berkata kepada Barnabas, ‘Sekarang baiklah kita melawat semula saudara-saudara yang percaya kepada Isa di semua kota yang telah kita sampaikan firman Tuhan, untuk melihat bagaimana hal mereka.’</span>
<span class="v-num v-37">37&nbsp;</span><span class="v AC15_37" data-id="AC15_37">Barnabas hendak membawa Yahya yang juga bergelar Markus</span>
<span class="v-num v-38">38&nbsp;</span><span class="v AC15_38" data-id="AC15_38">tetapi Paulus tidak bersetuju kerana Markus telah meninggalkan mereka di Pamfilia dan tidak ikut serta menjalankan tugas.</span>
<span class="v-num v-39">39&nbsp;</span><span class="v AC15_39" data-id="AC15_39">Oleh itu timbul perselisihan sengit dan mereka berpisah: Barnabas membawa Markus belayar ke Siprus</span>
<span class="v-num v-40">40&nbsp;</span><span class="v AC15_40" data-id="AC15_40">manakala Paulus memilih Silas sebagai teman seperjalanannya. Setelah jemaah menyerahkan mereka kepada kasih kurnia Tuhan, mereka pun berangkat.</span>
<span class="v-num v-41">41&nbsp;</span><span class="v AC15_41" data-id="AC15_41">Mereka menjelajahi Siria dan Kilikia sambil menetapkan hati jemaah di situ.</span>
</div>

</div>
<div class="footer"><div class="nav">
<a class="prev" href="AC14.html">&lt;</a>
<a class="home" href="index.html">=</a>
<a class="next" href="AC16.html">&gt;</a>
</div></div>
</body>
</html>