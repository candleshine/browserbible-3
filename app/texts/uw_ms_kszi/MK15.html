<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Mark 15 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Kitab Suci Zabur Injil</a><a class="location" href="MK.html">Mark 15</a><a class="prev" href="MK14.html">&lt;</a>
<a class="home" href="index.html">=</a>
<a class="next" href="MK16.html">&gt;</a>
</div></div>
<div class="section chapter MK MK15 uw_ms_kszi ms" dir="ltr" lang="ms" data-id="MK15" data-nextid="MK16" data-previd="MK14">
<div class="c">15</div>
<div class="s1">Isa di hadapan Pilatus</div>
<div class="p">
<span class="v-num v-1">1&nbsp;</span><span class="v MK15_1" data-id="MK15_1">Awal-awal pagi lagi ketua-ketua imam segera bermesyuarat dengan para tua-tua, guru Taurat dan seluruh Majlis Agama. Kemudian mereka mengikat Isa, membawa-Nya pergi dan menyerahkan-Nya kepada Pilatus.</span>
</div>
<div class="p">
<span class="v-num v-2">2&nbsp;</span><span class="v MK15_2" data-id="MK15_2">Pilatus bertanya kepada-Nya, ‘Adakah Kamu Raja orang Yahudi?’ Isa menjawab, ‘Begitulah seperti katamu.’</span>
</div>
<div class="p">
<span class="v-num v-3">3&nbsp;</span><span class="v MK15_3" data-id="MK15_3">Kemudian ketua-ketua imam melemparkan pelbagai tuduhan terhadap-Nya.</span>
<span class="v-num v-4">4&nbsp;</span><span class="v MK15_4" data-id="MK15_4">Pilatus bertanya lagi kepada-Nya, ‘Tidakkah Engkau mahu menjawab apa-apa? Lihat betapa banyaknya tuduhan mereka terhadap-Mu?’</span>
</div>
<div class="p">
<span class="v-num v-5">5&nbsp;</span><span class="v MK15_5" data-id="MK15_5">Tetapi Isa masih tidak menjawab sepatah pun, sehingga Pilatus kehairanan.</span>
</div>
<div class="p">
<span class="v-num v-6">6&nbsp;</span><span class="v MK15_6" data-id="MK15_6">Pada waktu perayaan, lazimnya Pilatus membebaskan seorang banduan dari penjara, iaitu sesiapa yang diminta oleh mereka.</span>
<span class="v-num v-7">7&nbsp;</span><span class="v MK15_7" data-id="MK15_7">Ada seorang bernama Barabas yang dirantaikan bersama beberapa orang pemberontak lain. Mereka telah melakukan pembunuhan dalam pemberontakan itu.</span>
<span class="v-num v-8">8&nbsp;</span><span class="v MK15_8" data-id="MK15_8">Orang ramai mula berseru lantang meminta Pilatus membebaskan seorang daripada penjara seperti yang biasa dilakukannya.</span>
</div>
<div class="p">
<span class="v-num v-9">9&nbsp;</span><span class="v MK15_9" data-id="MK15_9">Pilatus bertanya, ‘Adakah kamu mahu aku membebaskan kepadamu Raja orang Yahudi?’</span>
<span class="v-num v-10">10&nbsp;</span><span class="v MK15_10" data-id="MK15_10">kerana dia tahu bahawa ketua-ketua imam telah menyerahkan Isa kepadanya kerana iri hati.</span>
<span class="v-num v-11">11&nbsp;</span><span class="v MK15_11" data-id="MK15_11">Tetapi ketua-ketua imam menghasut orang ramai supaya meminta Barabas dibebaskan kepada mereka.</span>
</div>
<div class="p">
<span class="v-num v-12">12&nbsp;</span><span class="v MK15_12" data-id="MK15_12">Pilatus berkata kepada mereka, ‘Kalau begitu, apa yang kamu mahu kulakukan kepada Dia yang kamu panggil Raja orang Yahudi?’</span>
</div>
<div class="p">
<span class="v-num v-13">13&nbsp;</span><span class="v MK15_13" data-id="MK15_13">Mereka berseru lagi dengan kuatnya, ‘Salibkan Dia!’</span>
</div>
<div class="p">
<span class="v-num v-14">14&nbsp;</span><span class="v MK15_14" data-id="MK15_14">Kata Pilatus kepada mereka, ‘Mengapa? Apakah kejahatan yang telah dilakukan-Nya?’</span>
</div>
<div class="p">
<span class="v MK15_14" data-id="MK15_14">Tetapi mereka semakin kuat berseru, ‘Salibkan Dia!’</span>
</div>
<div class="p">
<span class="v-num v-15">15&nbsp;</span><span class="v MK15_15" data-id="MK15_15">Oleh itu, untuk memuaskan hati orang ramai itu, Pilatus membebaskan Barabas kepada mereka. Setelah menyebat Isa, dia menyerahkan-Nya untuk disalib.</span>
</div>
<div class="s1">Isa dipermainkan</div>
<div class="p">
<span class="v-num v-16">16&nbsp;</span><span class="v MK15_16" data-id="MK15_16">Kemudian para askar membawa-Nya ke dewan yang dipanggil Praetorium, lalu menghimpunkan seluruh pasukan tentera yang ada di situ.</span>
<span class="v-num v-17">17&nbsp;</span><span class="v MK15_17" data-id="MK15_17">Mereka mengenakan pakaian berwarna ungu pada tubuh-Nya, dan membuat mahkota daripada duri lalu meletakkannya di atas kepala-Nya.</span>
<span class="v-num v-18">18&nbsp;</span><span class="v MK15_18" data-id="MK15_18">Kemudian mereka menyindir-Nya, ‘Daulat Tuanku, Raja orang Yahudi!’</span>
<span class="v-num v-19">19&nbsp;</span><span class="v MK15_19" data-id="MK15_19">Mereka memukul kepala-Nya dengan mensiang, meludahi-Nya, kemudian tunduk menyembah-Nya.</span>
<span class="v-num v-20">20&nbsp;</span><span class="v MK15_20" data-id="MK15_20">Setelah mempermain-mainkan-Nya, mereka melucutkan pakaian ungu itu dan mengenakan semula pakaian-Nya. Lalu mereka membawa-Nya untuk disalib.</span>
</div>
<div class="s1">Isa disalib</div>
<div class="p">
<span class="v-num v-21">21&nbsp;</span><span class="v MK15_21" data-id="MK15_21">Ketika itu seorang yang bernama Simon, orang Kirene, bapa kepada Iskandar dan Rufus sedang lalu di situ. Dia baru sahaja datang dari luar bandar. Kemudian mereka memaksanya mengangkat salib Isa.</span>
<span class="v-num v-22">22&nbsp;</span><span class="v MK15_22" data-id="MK15_22">Mereka membawa-Nya ke tempat yang dipanggil Golgota (bermaksud Tempat Tengkorak).</span>
<span class="v-num v-23">23&nbsp;</span><span class="v MK15_23" data-id="MK15_23">Kemudian mereka memberi-Nya air anggur bercampur mur tetapi Dia enggan meminumnya.</span>
<span class="v-num v-24">24&nbsp;</span><span class="v MK15_24" data-id="MK15_24">Setelah mereka menyalib-Nya, mereka membahagikan pakaian-Nya antara mereka dengan membuang undi.</span>
</div>
<div class="p">
<span class="v-num v-25">25&nbsp;</span><span class="v MK15_25" data-id="MK15_25">Mereka menyalib-Nya pada pukul sembilan pagi.</span>
<span class="v-num v-26">26&nbsp;</span><span class="v MK15_26" data-id="MK15_26">Tuduhan terhadap-Nya tertulis di atas: </span>
<span class="v-num v-27">27&nbsp;</span><span class="v MK15_27" data-id="MK15_27">Mereka menyalib dua orang perompak bersama Isa, seorang di kanan dan seorang lagi di kiri-Nya.</span>
<span class="v-num v-28">28&nbsp;</span><span class="v MK15_28" data-id="MK15_28">Dengan demikian berlakulah apa yang tersurat di dalam Kitab Suci: ‘Dan Dia digolongkan dengan penjahat.’</span>
<span class="v-num v-29">29&nbsp;</span><span class="v MK15_29" data-id="MK15_29">Semua orang yang lalu di situ menggeleng-gelengkan kepala sambil mengejek Isa. Mereka berkata, ‘Kamu mahu memusnahkan rumah ibadat dan membinanya semula dalam tiga hari!</span>
<span class="v-num v-30">30&nbsp;</span><span class="v MK15_30" data-id="MK15_30">Sekarang turunlah dari salib itu dan selamatkanlah diri-Mu!’</span>
</div>
<div class="p">
<span class="v-num v-31">31&nbsp;</span><span class="v MK15_31" data-id="MK15_31">Ketua-ketua imam dan guru-guru Taurat juga mempermainkan Isa. Mereka berkata sesama sendiri, ‘Dia menyelamatkan orang, tetapi tidak dapat menyelamatkan diri-Nya sendiri!</span>
<span class="v-num v-32">32&nbsp;</span><span class="v MK15_32" data-id="MK15_32">Kiranya Dia Raja orang Yahudi dan al-Masih, turunlah dari salib, supaya kami melihat dan percaya kepada-Nya!’ Orang yang disalib bersama Isa pun mencela-Nya.</span>
</div>
<div class="s1">Kematian Isa</div>
<div class="p">
<span class="v-num v-33">33&nbsp;</span><span class="v MK15_33" data-id="MK15_33">Pada tengah hari, selama tiga jam, seluruh negeri itu gelap-gelita.</span>
<span class="v-num v-34">34&nbsp;</span><span class="v MK15_34" data-id="MK15_34">Pada pukul tiga petang, Isa berseru dengan suara lantang, </span>
</div>
<div class="p">
<span class="v-num v-35">35&nbsp;</span><span class="v MK15_35" data-id="MK15_35">Beberapa orang di situ mendengar seruan itu dan berkata, ‘Dengarlah, Dia memanggil Ilyas.’</span>
</div>
<div class="p">
<span class="v-num v-36">36&nbsp;</span><span class="v MK15_36" data-id="MK15_36">Seorang daripada mereka berlari mengambil span lalu mencelupnya ke dalam air anggur murah. Kemudian dia mencucukkan span itu di hujung sebatang mensiang dan menawarkannya kepada Isa untuk minum, sambil berkata, ‘Kita menunggu, kalau-kalau Ilyas datang menurunkan-Nya dari salib.’</span>
</div>
<div class="p">
<span class="v-num v-37">37&nbsp;</span><span class="v MK15_37" data-id="MK15_37">Isa berteriak dengan kuat lalu menghembuskan nafas terakhir.</span>
</div>
<div class="p">
<span class="v-num v-38">38&nbsp;</span><span class="v MK15_38" data-id="MK15_38">Sejurus kemudian, tirai di dalam rumah ibadat terbelah dua, dari atas hingga ke bawah.</span>
<span class="v-num v-39">39&nbsp;</span><span class="v MK15_39" data-id="MK15_39">Ketua tentera yang berdiri di hadapan salib itu melihat semua ini lalu berkata, ‘Benarlah Dia Putera Allah!’</span>
</div>
<div class="p">
<span class="v-num v-40">40&nbsp;</span><span class="v MK15_40" data-id="MK15_40">Beberapa orang wanita menyaksikan segala-galanya dari jauh. Antara mereka ialah Salome, Maryam Magdalena, serta Maryam ibu Yakobus Muda dan Yoses.</span>
<span class="v-num v-41">41&nbsp;</span><span class="v MK15_41" data-id="MK15_41">Mereka wanita-wanita yang mengikut dan menolong Isa ketika Dia di Galilea. Ada ramai juga wanita yang datang dengan Isa ke Baitulmaqdis.</span>
</div>
<div class="s1">Isa dimakamkan</div>
<div class="p">
<span class="v-num v-42">42&nbsp;</span><span class="v MK15_42" data-id="MK15_42">Hari sudah lewat petang. Hari itu Hari Persediaan, iaitu sehari sebelum hari Sabat.</span>
<span class="v-num v-43">43&nbsp;</span><span class="v MK15_43" data-id="MK15_43">Yusuf dari Arimatea, seorang ahli terkemuka Majlis Agama yang sedang menunggu kerajaan Allah, datang lalu memberanikan hatinya menghadap Pilatus dan memohon untuk mengambil jenazah Isa.</span>
<span class="v-num v-44">44&nbsp;</span><span class="v MK15_44" data-id="MK15_44">Pilatus hairan mendengar Isa sudahpun meninggal dunia, lalu memanggil ketua tentera dan bertanya sama ada Isa sudah meninggal.</span>
<span class="v-num v-45">45&nbsp;</span><span class="v MK15_45" data-id="MK15_45">Setelah mendengar laporan ketua tentera itu, dia pun menyerahkan jenazah Isa kepada Yusuf.</span>
<span class="v-num v-46">46&nbsp;</span><span class="v MK15_46" data-id="MK15_46">Yusuf membeli kain linen yang baik, menurunkan jenazah Isa dan mengkafankannya dengan kain itu. Dia membaringkan jenazah itu di dalam sebuah makam yang telah digali di permukaan batu pejal, lalu menggulingkan sebuah batu besar menutup pintu makam itu.</span>
<span class="v-num v-47">47&nbsp;</span><span class="v MK15_47" data-id="MK15_47">Maryam Magdalena dan Maryam ibu Yoses memerhatikan tempat makam itu.</span>
</div>

</div>
<div class="footer"><div class="nav">
<a class="prev" href="MK14.html">&lt;</a>
<a class="home" href="index.html">=</a>
<a class="next" href="MK16.html">&gt;</a>
</div></div>
</body>
</html>