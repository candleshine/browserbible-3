<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 John 3 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="J1.html">Kitab Suci Zabur Injil</a><a class="location" href="J1.html">1 John 3</a><a class="prev" href="J12.html">&lt;</a>
<a class="home" href="index.html">=</a>
<a class="next" href="J14.html">&gt;</a>
</div></div>
<div class="section chapter J1 J13 uw_ms_kszi ms" dir="ltr" lang="ms" data-id="J13" data-nextid="J14" data-previd="J12">
<div class="c">3</div>
<div class="p">
<span class="v-num v-1">1&nbsp;</span><span class="v J13_1" data-id="J13_1">Ketahuilah betapa kasihnya Allah Bapa kepada kita sehingga kita disebut anak-anak Allah! Dan sememanglah begitu! Itulah sebabnya dunia ini tidak mengenal kita, dunia ini tidak mengenal Allah.</span>
<span class="v-num v-2">2&nbsp;</span><span class="v J13_2" data-id="J13_2">Sahabat-sahabat yang kukasihi, sekarang ini kita anak-anak Allah, tetapi belum nyata bagaimana keadaan kita kelak. Tetapi kita tahu bahawa apabila al-Masih datang, kita akan menjadi seperti-Nya, kerana kita akan melihat-Nya dalam keadaan-Nya yang sebenar.</span>
<span class="v-num v-3">3&nbsp;</span><span class="v J13_3" data-id="J13_3">Sesiapa yang menaruh harapan ini kepada al-Masih akan memelihara dirinya supaya suci, sebagaimana al-Masih itu suci.</span>
</div>
<div class="p">
<span class="v-num v-4">4&nbsp;</span><span class="v J13_4" data-id="J13_4">Sesiapa yang berbuat dosa, dia melakukan keleluasaan kerana dosa itu perbuatan keleluasaan.</span>
<span class="v-num v-5">5&nbsp;</span><span class="v J13_5" data-id="J13_5">Kamu tahu bahawa al-Masih dihantar untuk menghapuskan dosa umat manusia, di dalam diri-Nya tiada dosa.</span>
<span class="v-num v-6">6&nbsp;</span><span class="v J13_6" data-id="J13_6">Oleh itu, sesiapa yang tetap di dalam al-Masih tidak akan berbuat dosa berterusan. Sesiapa yang terus berbuat dosa belum melihat dan mengenal Dia.</span>
</div>
<div class="p">
<span class="v-num v-7">7&nbsp;</span><span class="v J13_7" data-id="J13_7">Anak-anakku, jangan biarkan sesiapapun menyesatkanmu. Sesiapa yang melakukan apa yang benar adalah orang yang benar, seperti al-Masih.</span>
<span class="v-num v-8">8&nbsp;</span><span class="v J13_8" data-id="J13_8">Orang yang terus berbuat dosa itu berasal daripada Iblis, kerana dari mulanya lagi Iblis telah berbuat dosa. Itulah sebabnya Putera Allah datang untuk membinasakan pekerjaan Iblis.</span>
<span class="v-num v-9">9&nbsp;</span><span class="v J13_9" data-id="J13_9">Sesiapa yang menjadi anak Allah tidak akan berbuat dosa berterusan kerana benih Allah ada di dalam dirinya. Oleh sebab Allah itu Bapanya, dia tidak mungkin berbuat dosa berterusan.</span>
<span class="v-num v-10">10&nbsp;</span><span class="v J13_10" data-id="J13_10">Dengan demikian nyatalah perbezaan antara anak-anak Allah dengan anak-anak Iblis. Orang yang tidak melakukan apa yang benar bukanlah anak Allah, demikian juga orang yang tidak mengasihi saudaranya.</span>
</div>
<div class="s1">Saling mengasihi</div>
<div class="p">
<span class="v-num v-11">11&nbsp;</span><span class="v J13_11" data-id="J13_11">Kamu telah mendengar perkhabaran ini dari mulanya: Kita harus kasih-mengasihi.</span>
<span class="v-num v-12">12&nbsp;</span><span class="v J13_12" data-id="J13_12">Janganlah kita bertindak seperti Kabil yang asalnya daripada Iblis dan membunuh adiknya sendiri. Mengapakah dia membunuh adiknya? Semata-mata kerana perbuatannya salah sedangkan perbuatan adiknya benar.</span>
<span class="v-num v-13">13&nbsp;</span><span class="v J13_13" data-id="J13_13">Oleh itu, saudara-saudaraku, janganlah hairan jika kamu dibenci oleh orang di dunia ini.</span>
<span class="v-num v-14">14&nbsp;</span><span class="v J13_14" data-id="J13_14">Kita tahu bahawa kita terus hidup dan tidak akan binasa kerana kita mengasihi saudara-saudara kita. Sesiapa yang tidak mengasihi saudaranya akan tetap dikuasai oleh maut.</span>
<span class="v-num v-15">15&nbsp;</span><span class="v J13_15" data-id="J13_15">Sesiapa yang benci akan saudaranya adalah pembunuh. Kamu tahu bahawa seorang pembunuh tidak mempunyai hidup yang kekal di dalam dirinya.</span>
</div>
<div class="p">
<span class="v-num v-16">16&nbsp;</span><span class="v J13_16" data-id="J13_16">Dengan demikian kita tahu bagaimana cara mengasihi seseorang: Isa al-Masih telah menyerahkan nyawa-Nya untuk kita. Oleh itu kita harus menyerahkan nyawa kita untuk saudara-saudara kita.</span>
<span class="v-num v-17">17&nbsp;</span><span class="v J13_17" data-id="J13_17">Jika seorang yang berharta melihat saudaranya yang miskin memerlukan bantuan tetapi tidak mahu menolongnya, bagaimanakah kasih Allah dapat hidup dalam dirinya?</span>
<span class="v-num v-18">18&nbsp;</span><span class="v J13_18" data-id="J13_18">Anak-anakku, janganlah kasih kita di mulut sahaja. Kita hendaklah kasih-mengasihi melalui perbuatan dan kebenaran yang sejati.</span>
<span class="v-num v-19">19&nbsp;</span><span class="v J13_19" data-id="J13_19">Dengan demikian kita tahu bahawa kita anak-anak Allah yang benar dan hati kita tetap damai di hadirat Allah</span>
<span class="v-num v-20">20&nbsp;</span><span class="v J13_20" data-id="J13_20">sekiranya hati nurani kita menyalahkan kita. Ini kerana kita tahu bahawa Allah lebih besar daripada hati kita dan Allah Maha Mengetahui.</span>
</div>
<div class="p">
<span class="v-num v-21">21&nbsp;</span><span class="v J13_21" data-id="J13_21">Oleh yang demikian, saudara-saudara yang kukasihi, jika hati nurani kita tidak menyalahkan kita, kita dapat menghadap Allah dengan tetap hati.</span>
<span class="v-num v-22">22&nbsp;</span><span class="v J13_22" data-id="J13_22">Kita menerima apa yang kita minta daripada-Nya kerana kita taat akan perintah-Nya dan melakukan apa yang diredai-Nya.</span>
<span class="v-num v-23">23&nbsp;</span><span class="v J13_23" data-id="J13_23">Perintah-Nya adalah: kita harus percaya akan nama Putera-Nya, Isa al-Masih, dan kasih-mengasihi seperti suruhan al-Masih.</span>
<span class="v-num v-24">24&nbsp;</span><span class="v J13_24" data-id="J13_24">Sesiapa yang taat akan perintah-Nya tetap ada di dalam Allah dan Allah ada di dalamnya. Kita tahu bahawa Allah tetap ada di dalam kita kerana Dia telah mengurniakan Roh-Nya kepada kita.</span>
</div>

</div>
<div class="footer"><div class="nav">
<a class="prev" href="J12.html">&lt;</a>
<a class="home" href="index.html">=</a>
<a class="next" href="J14.html">&gt;</a>
</div></div>
</body>
</html>