<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 3 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 3</a><a class="prev" href="LK2.html">&lt;</a>
<a class="home" href="index.html">=</a>
<a class="next" href="LK4.html">&gt;</a>
</div></div>
<div class="section chapter LK LK3 uw_ms_kszi ms" dir="ltr" lang="ms" data-id="LK3" data-nextid="LK4" data-previd="LK2">
<div class="c">3</div>
<div class="s1">Khutbah Yahya Pengimad</div>
<div class="m">
<span class="v-num v-1">1&nbsp;</span><span class="v LK3_1" data-id="LK3_1">Pada tahun yang kelima belas pemerintahan Kaisar Tiberius, Pontius Pilatus menjadi gabenor negeri Yudea, Herodes menjadi raja negeri Galilea dan saudaranya Filipus menjadi raja di wilayah Iturea dan Trakhonitis, Lisanias menjadi raja Abilene</span>
<span class="v-num v-2">2&nbsp;</span><span class="v LK3_2" data-id="LK3_2">dan Hanas serta Kayafas menjadi imam agung. Pada masa ini, firman Allah disampaikan kepada Yahya anak Zakaria di gurun.</span>
<span class="v-num v-3">3&nbsp;</span><span class="v LK3_3" data-id="LK3_3">Lalu Yahya pergi ke seluruh daerah Sungai Yordan mengkhabarkan suatu pengimadan sebagai tanda pertaubatan yang membawa pengampunan dosa,</span>
<span class="v-num v-4">4&nbsp;</span><span class="v LK3_4" data-id="LK3_4">seperti yang tersurat dalam kitab Nabi Yasyaya:</span>
</div>
<div class="b">&nbsp;</div>
<div class="q1">
<span class="v LK3_4" data-id="LK3_4">‘Suara seorang yang berseru di gurun,</span>
</div>
<div class="q1">
<span class="v LK3_4" data-id="LK3_4">“Sediakanlah jalan untuk Tuhan,</span>
</div>
<div class="q2">
<span class="v LK3_4" data-id="LK3_4">luruskanlah jalan untuk-Nya.</span>
</div>
<div class="q1">
<span class="v-num v-5">5&nbsp;</span><span class="v LK3_5" data-id="LK3_5">Setiap lembah akan ditambak</span>
</div>
<div class="q2">
<span class="v LK3_5" data-id="LK3_5">dan setiap gunung serta bukit akan diratakan.</span>
</div>
<div class="q1">
<span class="v LK3_5" data-id="LK3_5">Tempat bengkang-bengkok akan diluruskan</span>
</div>
<div class="q2">
<span class="v LK3_5" data-id="LK3_5">dan jalan lekak-lekuk akan dilicinkan.</span>
</div>
<div class="q1">
<span class="v-num v-6">6&nbsp;</span><span class="v LK3_6" data-id="LK3_6">Semua manusia akan melihat penyelamatan</span>
</div>
<div class="q2">
<span class="v LK3_6" data-id="LK3_6">yang dikurniakan oleh Allah.” ’</span>
</div>
<div class="b">&nbsp;</div>
<div class="m">
<span class="v-num v-7">7&nbsp;</span><span class="v LK3_7" data-id="LK3_7">Yahya berkata kepada orang ramai yang berkerumun untuk diimadkannya, ‘Hai, kamu seperti ular berbisa, siapakah yang telah memberimu amaran supaya melarikan diri daripada kemurkaan Allah yang akan datang?</span>
<span class="v-num v-8">8&nbsp;</span><span class="v LK3_8" data-id="LK3_8">Kamu hendaklah membuktikan pertaubatanmu dengan perbuatan yang baik, dan jangan mula berkata sesama sendiri, ‘Ibrahim bapa kita’, kerana aku berkata kepadamu bahawa Allah berkuasa menjadikan anak-anak bagi Ibrahim daripada batu-batu ini.</span>
<span class="v-num v-9">9&nbsp;</span><span class="v LK3_9" data-id="LK3_9">Kapak telah sedia terletak pada akar pokok kayu. Jadi, setiap pokok kayu yang tidak mengeluarkan buah yang baik akan ditebang dan dibuangkan ke dalam api.’</span>
</div>
<div class="p">
<span class="v-num v-10">10&nbsp;</span><span class="v LK3_10" data-id="LK3_10">Orang ramai itu bertanya kepada Yahya, ‘Jadi, apa yang harus kami buat?’</span>
</div>
<div class="p">
<span class="v-num v-11">11&nbsp;</span><span class="v LK3_11" data-id="LK3_11">Dia menjawab, ‘Sesiapa yang mempunyai dua helai baju hendaklah memberi kepada orang yang tidak mempunyai baju, dan sesiapa yang mempunyai makanan hendaklah berkongsi dengan orang yang memerlukannya.’</span>
</div>
<div class="p">
<span class="v-num v-12">12&nbsp;</span><span class="v LK3_12" data-id="LK3_12">Ada pemungut cukai datang untuk diimadkan lalu bertanya kepada Yahya, ‘Tuan Guru, apa yang harus kami buat?’</span>
</div>
<div class="p">
<span class="v-num v-13">13&nbsp;</span><span class="v LK3_13" data-id="LK3_13">Yahya berkata kepada mereka, ‘Jangan suruh orang membayar lebih daripada apa yang ditetapkan.’</span>
</div>
<div class="p">
<span class="v-num v-14">14&nbsp;</span><span class="v LK3_14" data-id="LK3_14">Ada askar bertanya kepadanya, ‘Bagaimanakah dengan kami? Apa yang harus kami buat?’</span>
</div>
<div class="p">
<span class="v LK3_14" data-id="LK3_14">Yahya berkata kepada mereka, ‘Jangan aniayai orang dan jangan rampas harta benda atau ajukan tuduhan palsu. Berpuas hatilah dengan gajimu.’</span>
</div>
<div class="p">
<span class="v-num v-15">15&nbsp;</span><span class="v LK3_15" data-id="LK3_15">Orang ramai menanti-nanti dengan penuh harapan dan mereka tertanya-tanya dalam hati tentang Yahya kalau-kalau dialah al-Masih itu.</span>
<span class="v-num v-16">16&nbsp;</span><span class="v LK3_16" data-id="LK3_16">Yahya berkata kepada mereka, ‘Aku ini mengimadkan kamu dengan air tetapi seorang yang lebih berkuasa daripadaku akan datang. Aku ini tidak layak walaupun untuk mengurai tali kasut-Nya. Dialah yang akan mengimadkan kamu dengan Roh Suci dan api.</span>
<span class="v-num v-17">17&nbsp;</span><span class="v LK3_17" data-id="LK3_17">Nyiru ada di dalam tangan-Nya untuk menampi bijirin dan mengumpulkannya di dalam rengkiang tetapi sekam akan dibakar-Nya dalam api yang tidak dapat dipadamkan.’</span>
<span class="v-num v-18">18&nbsp;</span><span class="v LK3_18" data-id="LK3_18">Yahya menasihati orang dengan pelbagai cara serta memberitakan Injil kepada mereka.</span>
</div>
<div class="p">
<span class="v-num v-19">19&nbsp;</span><span class="v LK3_19" data-id="LK3_19">Dia telah menegur Raja Herodes tentang perkahwinannya dengan Herodias, isteri saudaranya, dan tentang segala kejahatan yang dilakukannya.</span>
<span class="v-num v-20">20&nbsp;</span><span class="v LK3_20" data-id="LK3_20">Kemudian, Raja Herodes melakukan dosa yang lebih dahsyat dengan memenjarakan Yahya.</span>
</div>
<div class="s1">Pengimadan Isa</div>
<div class="p">
<span class="v-num v-21">21&nbsp;</span><span class="v LK3_21" data-id="LK3_21">Ketika semua orang diimadkan, Isa pula diimadkan. Ketika Dia berdoa, langit terbuka,</span>
<span class="v-num v-22">22&nbsp;</span><span class="v LK3_22" data-id="LK3_22">Roh Suci bagai burung merpati turun ke atas-Nya. Kedengaran satu suara dari langit yang berkata, ‘Engkaulah Putera-Ku yang Kukasihi dan dengan-Mu Aku berkenan.’</span>
</div>
<div class="s1">Nenek moyang Isa</div>
<div class="p">
<span class="v-num v-23">23&nbsp;</span><span class="v LK3_23" data-id="LK3_23">Isa berusia lebih kurang tiga puluh tahun pada masa Dia memulakan pelayanan-Nya. Pada sangkaan orang, Dia anak kepada Yusuf, anak Eli,</span>
</div>
<div class="b">&nbsp;</div>
<div class="q1">
<span class="v-num v-24">24&nbsp;</span><span class="v LK3_24" data-id="LK3_24">anak Matat,</span>
</div>
<div class="q1">
<span class="v LK3_24" data-id="LK3_24">anak Lewi, anak Malkhi,</span>
</div>
<div class="q1">
<span class="v LK3_24" data-id="LK3_24">anak Yanai, anak Yusuf,</span>
</div>
<div class="q1">
<span class="v-num v-25">25&nbsp;</span><span class="v LK3_25" data-id="LK3_25">anak Matica, anak Amush,</span>
</div>
<div class="q1">
<span class="v LK3_25" data-id="LK3_25">anak Nahum, anak Hesli,</span>
</div>
<div class="q1">
<span class="v LK3_25" data-id="LK3_25">anak Nagai,</span>
<span class="v-num v-26">26&nbsp;</span><span class="v LK3_26" data-id="LK3_26">anak Maat,</span>
</div>
<div class="q1">
<span class="v LK3_26" data-id="LK3_26">anak Matica, anak Simei,</span>
</div>
<div class="q1">
<span class="v LK3_26" data-id="LK3_26">anak Yosekh, anak Yoda,</span>
</div>
<div class="q1">
<span class="v-num v-27">27&nbsp;</span><span class="v LK3_27" data-id="LK3_27">anak Yohanan, anak Resa,</span>
</div>
<div class="q1">
<span class="v LK3_27" data-id="LK3_27">anak Zerubabel, anak Sealtiel,</span>
</div>
<div class="q1">
<span class="v LK3_27" data-id="LK3_27">anak Neri,</span>
<span class="v-num v-28">28&nbsp;</span><span class="v LK3_28" data-id="LK3_28">anak Malkhi,</span>
</div>
<div class="q1">
<span class="v LK3_28" data-id="LK3_28">anak Adi, anak Kosam,</span>
</div>
<div class="q1">
<span class="v LK3_28" data-id="LK3_28">anak Elmadam, anak Er,</span>
</div>
<div class="q1">
<span class="v-num v-29">29&nbsp;</span><span class="v LK3_29" data-id="LK3_29">anak Yesua, anak Eliezer,</span>
</div>
<div class="q1">
<span class="v LK3_29" data-id="LK3_29">anak Yorim, anak Matat,</span>
</div>
<div class="q1">
<span class="v LK3_29" data-id="LK3_29">anak Lewi,</span>
<span class="v-num v-30">30&nbsp;</span><span class="v LK3_30" data-id="LK3_30">anak Simeon,</span>
</div>
<div class="q1">
<span class="v LK3_30" data-id="LK3_30">anak Yuda, anak Yusuf,</span>
</div>
<div class="q1">
<span class="v LK3_30" data-id="LK3_30">anak Yonam, anak Elyakim,</span>
</div>
<div class="q1">
<span class="v-num v-31">31&nbsp;</span><span class="v LK3_31" data-id="LK3_31">anak Melea, anak Mina,</span>
</div>
<div class="q1">
<span class="v LK3_31" data-id="LK3_31">anak Matata, anak Natan,</span>
</div>
<div class="q1">
<span class="v LK3_31" data-id="LK3_31">anak Daud,</span>
<span class="v-num v-32">32&nbsp;</span><span class="v LK3_32" data-id="LK3_32">anak Isai,</span>
</div>
<div class="q1">
<span class="v LK3_32" data-id="LK3_32">anak Obed, anak Boas,</span>
</div>
<div class="q1">
<span class="v LK3_32" data-id="LK3_32">anak Salmon, anak Nahason,</span>
</div>
<div class="q1">
<span class="v-num v-33">33&nbsp;</span><span class="v LK3_33" data-id="LK3_33">anak Aminadab, anak Admin, anak Arni,</span>
</div>
<div class="q1">
<span class="v LK3_33" data-id="LK3_33">anak Hezron, anak Peres,</span>
</div>
<div class="q1">
<span class="v LK3_33" data-id="LK3_33">anak Yuda,</span>
<span class="v-num v-34">34&nbsp;</span><span class="v LK3_34" data-id="LK3_34">anak Yakub,</span>
</div>
<div class="q1">
<span class="v LK3_34" data-id="LK3_34">anak Ishak, anak Ibrahim,</span>
</div>
<div class="q1">
<span class="v LK3_34" data-id="LK3_34">anak Terah, anak Nahor,</span>
</div>
<div class="q1">
<span class="v-num v-35">35&nbsp;</span><span class="v LK3_35" data-id="LK3_35">anak Serug, anak Rehu,</span>
</div>
<div class="q1">
<span class="v LK3_35" data-id="LK3_35">anak Peleg, anak Eber,</span>
</div>
<div class="q1">
<span class="v LK3_35" data-id="LK3_35">anak Selah,</span>
<span class="v-num v-36">36&nbsp;</span><span class="v LK3_36" data-id="LK3_36">anak Kenan,</span>
</div>
<div class="q1">
<span class="v LK3_36" data-id="LK3_36">anak Arpakhsad, anak Sem,</span>
</div>
<div class="q1">
<span class="v LK3_36" data-id="LK3_36">anak Nuh, anak Lemekh,</span>
</div>
<div class="q1">
<span class="v-num v-37">37&nbsp;</span><span class="v LK3_37" data-id="LK3_37">anak Metuselah, anak Henokh</span>
</div>
<div class="q1">
<span class="v LK3_37" data-id="LK3_37">(juga disebut Idris),</span>
</div>
<div class="q1">
<span class="v LK3_37" data-id="LK3_37">anak Yared, anak Mahalaleel,</span>
</div>
<div class="q1">
<span class="v LK3_37" data-id="LK3_37">anak Kenan,</span>
<span class="v-num v-38">38&nbsp;</span><span class="v LK3_38" data-id="LK3_38">anak Enos,</span>
</div>
<div class="q1">
<span class="v LK3_38" data-id="LK3_38">anak Set, anak Adam,</span>
</div>
<div class="q1">
<span class="v LK3_38" data-id="LK3_38">anak Allah.</span>
</div>

</div>
<div class="footer"><div class="nav">
<a class="prev" href="LK2.html">&lt;</a>
<a class="home" href="index.html">=</a>
<a class="next" href="LK4.html">&gt;</a>
</div></div>
</body>
</html>