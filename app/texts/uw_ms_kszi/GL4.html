<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Galatians 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GL.html">Kitab Suci Zabur Injil</a><a class="location" href="GL.html">Galatians 4</a><a class="prev" href="GL3.html">&lt;</a>
<a class="home" href="index.html">=</a>
<a class="next" href="GL5.html">&gt;</a>
</div></div>
<div class="section chapter GL GL4 uw_ms_kszi ms" dir="ltr" lang="ms" data-id="GL4" data-nextid="GL5" data-previd="GL3">
<div class="c">4</div>
<div class="s1">Tiada lagi perhambaan</div>
<div class="p">
<span class="v-num v-1">1&nbsp;</span><span class="v GL4_1" data-id="GL4_1">Sekarang aku berkata bahawa waris, selagi dia masih kanak-kanak, tidak berbeza daripada hamba, walaupun dia tuan kepada segala miliknya.</span>
<span class="v-num v-2">2&nbsp;</span><span class="v GL4_2" data-id="GL4_2">Dia di bawah kawalan para penjaga dan pengurus sehingga masa yang ditetapkan oleh bapanya.</span>
<span class="v-num v-3">3&nbsp;</span><span class="v GL4_3" data-id="GL4_3">Demikianlah kita, ketika masih kanak-kanak, diperhamba menurut pelajaran peringkat awal dunia.</span>
<span class="v-num v-4">4&nbsp;</span><span class="v GL4_4" data-id="GL4_4">Tetapi apabila sampai waktunya, Allah telah menghantar Putera-Nya, yang dilahirkan melalui seorang perempuan, di bawah hukum Taurat,</span>
<span class="v-num v-5">5&nbsp;</span><span class="v GL4_5" data-id="GL4_5">untuk menebus mereka yang di bawah hukum itu, supaya kita mendapat hak sepenuh sebagai anak.</span>
<span class="v-num v-6">6&nbsp;</span><span class="v GL4_6" data-id="GL4_6">Dan kerana kamu anak-anak-Nya, Allah telah menghantar Roh Putera-Nya ke dalam hatimu, Roh yang berseru, ‘Abba, Bapa.’</span>
<span class="v-num v-7">7&nbsp;</span><span class="v GL4_7" data-id="GL4_7">Dengan demikian kamu bukan lagi hamba tetapi anak; dan sebagai anak, Allah telah menjadikan kamu waris-Nya.</span>
</div>
<div class="s1">Paulus bimbang tentang orang Galatia</div>
<div class="p">
<span class="v-num v-8">8&nbsp;</span><span class="v GL4_8" data-id="GL4_8">Dulu, ketika kamu belum mengenal Allah, kamu telah memperhambakan diri kepada dewa-dewa yang sebenarnya bukan tuhan.</span>
<span class="v-num v-9">9&nbsp;</span><span class="v GL4_9" data-id="GL4_9">Tetapi sekarang, setelah kamu mengenal Allah – atau lebih tepat, dikenali Allah – mengapakah kamu berpaling semula kepada ajaran peringkat awal yang lemah dan serba kurang itu, dan ingin terbelenggu semula sebagai hamba kepadanya?</span>
<span class="v-num v-10">10&nbsp;</span><span class="v GL4_10" data-id="GL4_10">Kamu mematuhi hukum tentang hari, bulan, musim dan tahun!</span>
<span class="v-num v-11">11&nbsp;</span><span class="v GL4_11" data-id="GL4_11">Aku bimbang tentangmu, takut kalau-kalau aku berusaha untukmu dengan sia-sia.</span>
</div>
<div class="p">
<span class="v-num v-12">12&nbsp;</span><span class="v GL4_12" data-id="GL4_12">Saudara-saudara, aku meminta supaya kamu menjadi sepertiku, kerana dulu aku pun seperti kamu. Kamu tidak pernah menganiayaku.</span>
<span class="v-num v-13">13&nbsp;</span><span class="v GL4_13" data-id="GL4_13">Kamu tahu bahawa kerana kedaifan jasmani, aku mula-mula mengajarkan Injil kepadamu.</span>
<span class="v-num v-14">14&nbsp;</span><span class="v GL4_14" data-id="GL4_14">Dan kamu tidak menghina atau menyingkirkan aku kerana cubaan jasmani yang kutanggung. Sebaliknya kamu telah menyambutku seperti malaikat Allah, malah seperti Isa al-Masih.</span>
<span class="v-num v-15">15&nbsp;</span><span class="v GL4_15" data-id="GL4_15">Betapakah berkat yang kamu nikmati ketika itu? Kerana aku bersaksi bahawa, kalau boleh, kamu rela mencungkil matamu sendiri dan memberikannya kepadaku.</span>
<span class="v-num v-16">16&nbsp;</span><span class="v GL4_16" data-id="GL4_16">Adakah aku telah menjadi seterumu kerana aku menyatakan yang benar kepadamu?</span>
</div>
<div class="p">
<span class="v-num v-17">17&nbsp;</span><span class="v GL4_17" data-id="GL4_17">Mereka bersungguh-sungguh menawan hatimu, tetapi bukan dengan niat yang baik. Mereka hendak mengasingkan kamu, supaya kamu bersungguh-sungguh hendak menawan hati mereka.</span>
<span class="v-num v-18">18&nbsp;</span><span class="v GL4_18" data-id="GL4_18">Memang elok bersungguh-sungguh dalam perkara yang baik, dan bukan hanya ketika aku ada bersamamu.</span>
<span class="v-num v-19">19&nbsp;</span><span class="v GL4_19" data-id="GL4_19">Hai anak-anak kecilku, aku mengalami sengsara seperti hendak melahirkan kamu sekali lagi sehingga al-Masih terbentuk dalam dirimu.</span>
<span class="v-num v-20">20&nbsp;</span><span class="v GL4_20" data-id="GL4_20">Aku rindu hendak bersama kamu sekarang dan mengubah nada suaraku, kerana aku amat bimbang tentangmu!</span>
</div>
<div class="s1">Hagar dan Sarah</div>
<div class="p">
<span class="v-num v-21">21&nbsp;</span><span class="v GL4_21" data-id="GL4_21">Katakan kepadaku, kamu yang ingin hidup di bawah hukum Taurat, tidakkah kamu dengar kata-kata hukum itu?</span>
<span class="v-num v-22">22&nbsp;</span><span class="v GL4_22" data-id="GL4_22">Tersurat bahawa Ibrahim mempunyai dua orang anak lelaki, seorang dengan hamba perempuan dan seorang lagi dengan perempuan merdeka.</span>
<span class="v-num v-23">23&nbsp;</span><span class="v GL4_23" data-id="GL4_23">Anak dengan hamba perempuan itu dilahirkan sebagaimana kebiasaan manusia; tetapi anak dengan perempuan merdeka itu dilahirkan kerana janji.</span>
</div>
<div class="p">
<span class="v-num v-24">24&nbsp;</span><span class="v GL4_24" data-id="GL4_24">Ini adalah ibarat kerana dua perempuan itu mewakili dua perjanjian – satu daripada Gunung Sinai yang melahirkan anak-anak perhambaan, iaitu Hagar,</span>
<span class="v-num v-25">25&nbsp;</span><span class="v GL4_25" data-id="GL4_25">kerana Hagar adalah Gunung Sinai di tanah Arab, melambangkan Baitulmaqdis yang ada sekarang, dan berada dalam perhambaan bersama anak-anaknya.</span>
<span class="v-num v-26">26&nbsp;</span><span class="v GL4_26" data-id="GL4_26">Tetapi Baitulmaqdis yang di atas adalah merdeka, dan ia ibu kepada kita semua.</span>
<span class="v-num v-27">27&nbsp;</span><span class="v GL4_27" data-id="GL4_27">Kerana telah tersurat:</span>
</div>
<div class="b">&nbsp;</div>
<div class="q1">
<span class="v GL4_27" data-id="GL4_27">‘Bergembiralah, hai perempuan mandul,</span>
</div>
<div class="q2">
<span class="v GL4_27" data-id="GL4_27">kamu yang tidak melahirkan anak;</span>
</div>
<div class="q1">
<span class="v GL4_27" data-id="GL4_27">bersorak-sorailah,</span>
</div>
<div class="q2">
<span class="v GL4_27" data-id="GL4_27">kamu yang tidak pernah merasa sakit</span>
</div>
<div class="q3">
<span class="v GL4_27" data-id="GL4_27">melahirkan anak;</span>
</div>
<div class="q1">
<span class="v GL4_27" data-id="GL4_27">kerana perempuan yang sepi lara mempunyai</span>
</div>
<div class="q2">
<span class="v GL4_27" data-id="GL4_27">lebih ramai anak</span>
</div>
<div class="q3">
<span class="v GL4_27" data-id="GL4_27">daripada yang bersuami.’</span>
</div>
<div class="b">&nbsp;</div>
<div class="m">
<span class="v-num v-28">28&nbsp;</span><span class="v GL4_28" data-id="GL4_28">Saudara-saudaraku, kita seperti Ishak, iaitu anak perjanjian.</span>
<span class="v-num v-29">29&nbsp;</span><span class="v GL4_29" data-id="GL4_29">Tetapi, sebagaimana anak yang dilahirkan menurut jasad telah menganiaya anak yang dilahirkan menurut Roh, begitulah yang berlaku sekarang.</span>
<span class="v-num v-30">30&nbsp;</span><span class="v GL4_30" data-id="GL4_30">Walau bagaimanapun, apakah yang dikatakan dalam Kitab Suci? ‘Singkirkan hamba perempuan itu dengan anaknya, kerana anak kepada hamba perempuan itu tidak akan menjadi waris bersama anak kepada perempuan merdeka.’</span>
<span class="v-num v-31">31&nbsp;</span><span class="v GL4_31" data-id="GL4_31">Dengan demikian, saudara-saudara, kita bukanlah anak kepada hamba perempuan, tetapi kepada perempuan yang merdeka.</span>
</div>

</div>
<div class="footer"><div class="nav">
<a class="prev" href="GL3.html">&lt;</a>
<a class="home" href="index.html">=</a>
<a class="next" href="GL5.html">&gt;</a>
</div></div>
</body>
</html>