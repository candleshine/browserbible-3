<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 Peter 1 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="P2.html">Kitab Suci Zabur Injil</a><a class="location" href="P2.html">2 Peter 1</a><a class="prev" href="P15.html">&lt;</a>
<a class="home" href="index.html">=</a>
<a class="next" href="P22.html">&gt;</a>
</div></div>
<div class="section chapter P2 P21 uw_ms_kszi ms" dir="ltr" lang="ms" data-id="P21" data-nextid="P22" data-previd="P15">
<div class="mt">Petrus</div>
<div class="c">1</div>
<div class="p">
<span class="v-num v-1">1&nbsp;</span><span class="v P21_1" data-id="P21_1">Daripada Simon Petrus, hamba dan rasul Isa al-Masih,</span>
</div>
<div class="b">&nbsp;</div>
<div class="p">
<span class="v P21_1" data-id="P21_1">Kepada mereka yang seiman dengan kami melalui kebenaran Allah Tuhan dan Penyelamat kita Isa al-Masih:</span>
</div>
<div class="b">&nbsp;</div>
<div class="m">
<span class="v-num v-2">2&nbsp;</span><span class="v P21_2" data-id="P21_2">Semoga kamu dilimpahi berkat dan damai sejahtera daripada Allah, kerana kamu mengenal Allah dan Junjungan Isa.</span>
</div>
<div class="s1">Panggilan dan pilihan Allah</div>
<div class="p">
<span class="v-num v-3">3&nbsp;</span><span class="v P21_3" data-id="P21_3">Dengan kuasa-Nya Allah telah mengurniai kita segala yang diperlukan untuk hidup dan kesalihan, melalui apa yang kita ketahui tentang Dia yang memanggil kita dengan kemuliaan dan kebaikan-Nya.</span>
<span class="v-num v-4">4&nbsp;</span><span class="v P21_4" data-id="P21_4">Allah telah menganugerahi kita janji yang besar dan berharga. Melaluinya kamu akan mengambil bahagian dalam sifat keilahian Allah setelah menjauhi kebinasaan akibat hawa nafsu di dunia.</span>
</div>
<div class="p">
<span class="v-num v-5">5&nbsp;</span><span class="v P21_5" data-id="P21_5">Oleh itu, berusahalah untuk membekalkan imanmu dengan kebaikan; dan kebaikan dengan pengetahuan;</span>
<span class="v-num v-6">6&nbsp;</span><span class="v P21_6" data-id="P21_6">dan pengetahuan dengan penguasaan diri; dan penguasaan diri dengan ketabahan; dan ketabahan dengan kesalihan;</span>
<span class="v-num v-7">7&nbsp;</span><span class="v P21_7" data-id="P21_7">dan kesalihan dengan belas ihsan persaudaraan; dan belas ihsan persaudaraan dengan kasih.</span>
<span class="v-num v-8">8&nbsp;</span><span class="v P21_8" data-id="P21_8">Jika kamu semakin kaya dengan segala ini, tidaklah kamu sia-sia dan hampa dalam mengenal Junjungan kita Isa al-Masih.</span>
<span class="v-num v-9">9&nbsp;</span><span class="v P21_9" data-id="P21_9">Seseorang yang tidak memiliki sifat-sifat ini adalah rabun, malah buta, dan lupa bahawa dia telah disucikan daripada dosa-dosanya dahulu.</span>
</div>
<div class="p">
<span class="v-num v-10">10&nbsp;</span><span class="v P21_10" data-id="P21_10">Oleh itu, saudara-saudaraku, berusahalah lebih keras lagi untuk memastikan kekalnya panggilan dan pilihan Allah akan dirimu. Jika kamu melakukan segala ini, kamu tidak akan tersandung.</span>
<span class="v-num v-11">11&nbsp;</span><span class="v P21_11" data-id="P21_11">Kamu akan diberi sepenuh hak untuk menikmati kerajaan kekal Junjungan dan Penyelamat kita Isa al-Masih.</span>
</div>
<div class="s1">Nubuat tentang Kitab Suci</div>
<div class="p">
<span class="v-num v-12">12&nbsp;</span><span class="v P21_12" data-id="P21_12">Oleh itu, aku tidak akan lalai daripada mengingatkan kamu tentang segala ini, walaupun kamu sudah mengetahuinya dan berpegang teguh pada ajaran benar yang kamu terima.</span>
<span class="v-num v-13">13&nbsp;</span><span class="v P21_13" data-id="P21_13">Selagi ada hayatku, wajarlah aku mengingatkan kamu tentang hal-hal itu.</span>
<span class="v-num v-14">14&nbsp;</span><span class="v P21_14" data-id="P21_14">Aku tahu tidak lama lagi aku akan meninggalkan dunia ini, sebagaimana telah dinyatakan jelas kepadaku oleh Junjungan kita Isa al-Masih.</span>
<span class="v-num v-15">15&nbsp;</span><span class="v P21_15" data-id="P21_15">Aku akan mengusahakan supaya kamu tetap diingatkan tentang hal-hal itu setelah aku tiada lagi.</span>
</div>
<div class="p">
<span class="v-num v-16">16&nbsp;</span><span class="v P21_16" data-id="P21_16">Kami tidaklah bercerita dongeng kepadamu apabila kami memberitahumu tentang kekuasaan Junjungan kita Isa al-Masih dan kedatangan-Nya. Kami telah menyaksikan kemuliaan-Nya dengan mata kami sendiri.</span>
<span class="v-num v-17">17&nbsp;</span><span class="v P21_17" data-id="P21_17">Dia telah menerima penghormatan dan kemuliaan daripada Allah Bapa. Suatu suara daripada Yang Maha Tinggi berfirman, ‘Inilah Putera-Ku yang Kukasihi dan dengan-Nya Aku berkenan.’</span>
<span class="v-num v-18">18&nbsp;</span><span class="v P21_18" data-id="P21_18">Kami telah mendengar suara yang datang dari syurga ketika kami bersama-Nya di puncak gunung suci.</span>
</div>
<div class="p">
<span class="v-num v-19">19&nbsp;</span><span class="v P21_19" data-id="P21_19">Dengan demikian, kata-kata nubuat yang ada pada kami menjadi lebih jelas. Terimalah kata-kata nubuat ini seperti lampu yang bersinar di tempat gelap, hingga fajar menyingsing dan bintang pagi terbit di dalam hatimu.</span>
<span class="v-num v-20">20&nbsp;</span><span class="v P21_20" data-id="P21_20">Hal terutama yang harus kamu ketahui ialah bahwa tidak ada satu nubuat pun dalam Kitab Suci yang berasal dari pentafsiran sendiri,</span>
<span class="v-num v-21">21&nbsp;</span><span class="v P21_21" data-id="P21_21">kerana nubuat bukanlah lahir dengan kehendak manusia, tetapi diungkapkan oleh orang ketika didorong oleh Roh Suci untuk menyampaikan firman daripada Allah.</span>
</div>

</div>
<div class="footer"><div class="nav">
<a class="prev" href="P15.html">&lt;</a>
<a class="home" href="index.html">=</a>
<a class="next" href="P22.html">&gt;</a>
</div></div>
</body>
</html>