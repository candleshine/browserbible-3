<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Revelation 9 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Kitab Suci Zabur Injil</a><a class="location" href="RV.html">Revelation 9</a><a class="prev" href="RV8.html">&lt;</a>
<a class="home" href="index.html">=</a>
<a class="next" href="RV10.html">&gt;</a>
</div></div>
<div class="section chapter RV RV9 uw_ms_kszi ms" dir="ltr" lang="ms" data-id="RV9" data-nextid="RV10" data-previd="RV8">
<div class="c">9</div>
<div class="s1">Sangkakala yang kelima</div>
<div class="m">
<span class="v-num v-1">1&nbsp;</span><span class="v RV9_1" data-id="RV9_1">Kemudian malaikat kelima meniup sangkakalanya. Kulihat sebuah bintang gugur ke bumi. Bintang itu diberi kunci jurang yang tidak terduga dalamnya. </span>
<span class="v-num v-2">2&nbsp;</span><span class="v RV9_2" data-id="RV9_2">Bintang itu membuka jurang itu lalu asap keluar seperti dari relau yang amat besar. Matahari dan seluruh angkasa gelap diselubungi asap itu. </span>
<span class="v-num v-3">3&nbsp;</span><span class="v RV9_3" data-id="RV9_3">Dari dalam asap itu keluarlah sekawan belalang lantas turun ke bumi. Belalang itu diberi kuasa seperti kala jengking di bumi. </span>
<span class="v-num v-4">4&nbsp;</span><span class="v RV9_4" data-id="RV9_4">Belalang itu ditegah merosakkan rumput, pokok atau tumbuh-tumbuhan lain; tugasnya menyerang manusia yang tidak mempunyai tanda materai Allah di dahinya. </span>
<span class="v-num v-5">5&nbsp;</span><span class="v RV9_5" data-id="RV9_5">Belalang itu tidak dibenarkan membunuh mereka tetapi hanya menyeksa mereka selama lima bulan. Sakitnya diseksa belalang itu samalah seperti disengat kala jengking. </span>
<span class="v-num v-6">6&nbsp;</span><span class="v RV9_6" data-id="RV9_6">Pada masa itu manusia yang diseksa itu mencari maut tetapi tidak menemukannya. Mereka ingin mati, namun kematian terlepas daripada mereka.</span>
</div>
<div class="p">
<span class="v-num v-7">7&nbsp;</span><span class="v RV9_7" data-id="RV9_7">Belalang itu kelihatan seperti kuda yang siap sedia untuk berperang. Di kepalanya ada sesuatu seperti mahkota emas dan mukanya mirip muka manusia. </span>
<span class="v-num v-8">8&nbsp;</span><span class="v RV9_8" data-id="RV9_8">Rambutnya seperti rambut wanita dan giginya serupa gigi singa. </span>
<span class="v-num v-9">9&nbsp;</span><span class="v RV9_9" data-id="RV9_9">Dadanya kelihatan seperti berperisai. Bunyi sayapnya seperti bunyi kereta-kereta kuda mara ke medan perang. </span>
<span class="v-num v-10">10&nbsp;</span><span class="v RV9_10" data-id="RV9_10">Ekor dan sengatnya seperti kala jengking. Dengan ekornya yang bersengat, belalang itu mempunyai kuasa untuk menyeksa manusia selama lima bulan. </span>
<span class="v-num v-11">11&nbsp;</span><span class="v RV9_11" data-id="RV9_11">Raja kepada belalang itu ialah malaikat yang menjaga jurang yang tidak terduga dalamnya. Namanya Abadon dalam bahasa Ibrani dan Apolion (bermakna ‘Pemusnah’) dalam bahasa Yunani.</span>
</div>
<div class="p">
<span class="v-num v-12">12&nbsp;</span><span class="v RV9_12" data-id="RV9_12">Bencana pertama telah berlalu. Dua bencana lagi akan menyusul.</span>
</div>
<div class="p">
<span class="v-num v-13">13&nbsp;</span><span class="v RV9_13" data-id="RV9_13">Kemudian malaikat keenam meniup sangkakalanya. Aku mendengar suara dari keempat-empat tanduk mazbah emas di hadapan Allah. </span>
<span class="v-num v-14">14&nbsp;</span><span class="v RV9_14" data-id="RV9_14">Suara itu berkata kepada malaikat keenam yang memegang sangkakala itu, ‘Lepaskanlah empat malaikat yang terikat di sungai yang besar, iaitu Sungai Efrat itu!’ </span>
<span class="v-num v-15">15&nbsp;</span><span class="v RV9_15" data-id="RV9_15">Keempat-empat malaikat itu pun dilepaskan. Mereka telah disediakan khas untuk membunuh sepertiga umat manusia pada jam, hari, bulan dan tahun itu. </span>
<span class="v-num v-16">16&nbsp;</span><span class="v RV9_16" data-id="RV9_16">Aku diberitahu bahawa pasukan berkuda itu terdiri daripada dua ratus juta askar.</span>
</div>
<div class="p">
<span class="v-num v-17">17&nbsp;</span><span class="v RV9_17" data-id="RV9_17">Dalam penglihatan aku nampak banyak kuda dan penunggangnya. Perisai dada penunggang-penunggang itu merah seperti api, biru seperti nilam dan kuning seperti belerang. Kepala kuda itu seperti kepala singa dan dari mulutnya keluar api, asap dan belerang. </span>
<span class="v-num v-18">18&nbsp;</span><span class="v RV9_18" data-id="RV9_18">Api, asap dan belerang dari mulut kuda itu merupakan tiga bencana yang membunuh sepertiga umat manusia. </span>
<span class="v-num v-19">19&nbsp;</span><span class="v RV9_19" data-id="RV9_19">Kuasa kuda itu pada mulut dan ekornya. Kuda itu menyeksa manusia dengan ekornya yang seperti ular berkepala. </span>
</div>
<div class="p">
<span class="v-num v-20">20&nbsp;</span><span class="v RV9_20" data-id="RV9_20">Manusia yang tidak terbunuh oleh bencana itu tidak berpaling daripada berhala buatan tangan mereka. Mereka meneruskan amalan menyembah roh-roh iblis dan berhala yang dibuat daripada emas, perak, gangsa, batu dan kayu yang tidak dapat melihat, mendengar atau berjalan. </span>
<span class="v-num v-21">21&nbsp;</span><span class="v RV9_21" data-id="RV9_21">Mereka juga tidak berhenti daripada membunuh, menggunakan sihir, melakukan pencabulan dan mencuri.</span>
</div>

</div>
<div class="footer"><div class="nav">
<a class="prev" href="RV8.html">&lt;</a>
<a class="home" href="index.html">=</a>
<a class="next" href="RV10.html">&gt;</a>
</div></div>
</body>
</html>