<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Revelation 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Kitab Suci Zabur Injil</a><a class="location" href="RV.html">Revelation 4</a><a class="prev" href="RV3.html">&lt;</a>
<a class="home" href="index.html">=</a>
<a class="next" href="RV5.html">&gt;</a>
</div></div>
<div class="section chapter RV RV4 uw_ms_kszi ms" dir="ltr" lang="ms" data-id="RV4" data-nextid="RV5" data-previd="RV3">
<div class="c">4</div>
<div class="s1">Takhta di syurga</div>
<div class="m">
<span class="v-num v-1">1&nbsp;</span><span class="v RV4_1" data-id="RV4_1">Selepas itu, aku melihat sebuah pintu terbuka di syurga. Suara seperti bunyi sangkakala yang pernah kudengar dahulu berkata kepadaku, ‘Marilah naik ke sini. Aku akan memperlihatkan apa yang pasti terjadi kemudian kelak.’</span>
<span class="v-num v-2">2&nbsp;</span><span class="v RV4_2" data-id="RV4_2">Serta-merta Roh menguasaiku. Kulihat sebuah takhta di syurga dan seorang bersemayam di atasnya.</span>
</div>
<div class="p">
<span class="v-num v-3">3&nbsp;</span><span class="v RV4_3" data-id="RV4_3">Dia yang bersemayam itu berwajah gilang-gemilang seperti batu yaspis dan akik. Takhta itu dikelilingi pelangi yang bersinar laksana zamrud.</span>
<span class="v-num v-4">4&nbsp;</span><span class="v RV4_4" data-id="RV4_4">Di sekeliling takhta itu kelihatan dua puluh empat buah takhta lain. Di atasnya duduk dua puluh empat tua-tua yang berpakaian putih dan bermahkota emas.</span>
<span class="v-num v-5">5&nbsp;</span><span class="v RV4_5" data-id="RV4_5">Dari takhta itu kulihat kilat memancar dan kudengar guruh berbunyi. Di hadapan takhta itu terdapat tujuh pelita yang menyala, iaitu tujuh Roh Allah.</span>
<span class="v-num v-6">6&nbsp;</span><span class="v RV4_6" data-id="RV4_6">Di hadapan takhta itu juga kelihatan sesuatu yang seperti lautan kaca, jernih seperti hablur.</span>
</div>
<div class="p">
<span class="v RV4_6" data-id="RV4_6">Di sekeliling takhta itu terdapat empat makhluk, satu di setiap sisi. Bahagian depan dan belakang makhluk itu penuh dengan mata.</span>
<span class="v-num v-7">7&nbsp;</span><span class="v RV4_7" data-id="RV4_7">Makhluk yang pertama rupanya seperti singa; yang kedua seperti anak lembu; yang ketiga mukanya seperti muka manusia; dan yang keempat rupanya seperti burung helang sedang terbang.</span>
<span class="v-num v-8">8&nbsp;</span><span class="v RV4_8" data-id="RV4_8">Setiap makhluk itu bersayap enam. Di bawah sayapnya pun penuh dengan mata. Siang malam mereka tidak henti-henti menyanyi:</span>
</div>
<div class="b">&nbsp;</div>
<div class="q1">
<span class="v RV4_8" data-id="RV4_8">‘Suci, suci, sucilah Allah,</span>
</div>
<div class="q2">
<span class="v RV4_8" data-id="RV4_8">Tuhan Yang Maha Kuasa,</span>
</div>
<div class="q2">
<span class="v RV4_8" data-id="RV4_8">yang ada dahulu, yang ada sekarang dan</span>
</div>
<div class="q2">
<span class="v RV4_8" data-id="RV4_8">yang akan datang.’</span>
</div>
<div class="b">&nbsp;</div>
<div class="m">
<span class="v-num v-9">9&nbsp;</span><span class="v RV4_9" data-id="RV4_9">Keempat-empat makhluk itu menyanyikan pelbagai nyanyian yang memuliakan, menyanjung dan menyatakan syukur kepada Dia yang sedang bersemayam di atas takhta, Dia yang hidup selama-lamanya.</span>
<span class="v-num v-10">10&nbsp;</span><span class="v RV4_10" data-id="RV4_10">Sambil itu, dua puluh empat tua-tua sujud kepada Dia yang bersemayam di atas takhta, menyembah Dia yang hidup selama-lamanya. Mereka mencampakkan mahkota mereka di hadapan takhta itu lalu berkata,</span>
</div>
<div class="b">&nbsp;</div>
<div class="q1">
<span class="v-num v-11">11&nbsp;</span><span class="v RV4_11" data-id="RV4_11">‘Ya Allah, Ya Tuhan kami! Hanya Engkau</span>
</div>
<div class="q2">
<span class="v RV4_11" data-id="RV4_11">yang layak menerima kemuliaan, kehormatan dan kuasa,</span>
</div>
<div class="q1">
<span class="v RV4_11" data-id="RV4_11">kerana Engkaulah yang mencipta</span>
</div>
<div class="q2">
<span class="v RV4_11" data-id="RV4_11">segala-galanya,</span>
</div>
<div class="q2">
<span class="v RV4_11" data-id="RV4_11">dan dengan kehendak-Mu</span>
</div>
<div class="q2">
<span class="v RV4_11" data-id="RV4_11">segala-galanya wujud dan dicipta.’</span>
</div>

</div>
<div class="footer"><div class="nav">
<a class="prev" href="RV3.html">&lt;</a>
<a class="home" href="index.html">=</a>
<a class="next" href="RV5.html">&gt;</a>
</div></div>
</body>
</html>