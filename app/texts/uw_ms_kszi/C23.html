<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 Korintus 3 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Kitab Suci Zabur Injil</a><a class="location" href="C2.html">2 Korintus 3</a><a class="prev" href="C22.html">&lt;</a>
<a class="home" href="index.html">=</a>
<a class="next" href="C24.html">&gt;</a>
</div></div>
<div class="section chapter C2 C23 uw_ms_kszi ms" dir="ltr" lang="ms" data-id="C23" data-nextid="C24" data-previd="C22">
<div class="c">3</div>
<div class="p">
<span class="v-num v-1">1&nbsp;</span><span class="v C23_1" data-id="C23_1">Adakah kami memuji diri? Atau perlukah kami menunjukkan surat pujian kepadamu atau yang datang daripadamu, seperti dilakukan oleh sebilangan orang? </span>
<span class="v-num v-2">2&nbsp;</span><span class="v C23_2" data-id="C23_2">Kamulah surat pujian kami, yang tersurat di hati kami, dan yang dapat diketahui serta dibaca oleh semua orang. </span>
<span class="v-num v-3">3&nbsp;</span><span class="v C23_3" data-id="C23_3">Kamu adalah surat kiriman al-Masih yang kami hantarkan. Surat itu ditulis bukan dengan dakwat, tetapi dengan Roh Allah yang hidup; bukan di loh batu tetapi di loh daging iaitu hati manusia. 
</span>
</div>
<div class="p">
<span class="v-num v-4">4&nbsp;</span><span class="v C23_4" data-id="C23_4">Demikianlah keyakinan kami kepada Allah melalui al-Masih. </span>
<span class="v-num v-5">5&nbsp;</span><span class="v C23_5" data-id="C23_5">Kami tidak menganggap kesanggupan kami bekerja datang daripada diri kami sendiri. Kesanggupan itu datang daripada Allah. </span>
<span class="v-num v-6">6&nbsp;</span><span class="v C23_6" data-id="C23_6">Dialah yang telah menjadikan kami sanggup mengabdi diri kepada umat perjanjian baru yang tidak lagi berasaskan perintah-perintah tersurat tetapi berasaskan Roh; kerana perintah-perintah tersurat itu membawa kematian sedangkan Roh membawa kehidupan.

</span>
</div>
<div class="s1">Kemuliaan perjanjian baru
</div>
<div class="p">
<span class="v-num v-7">7&nbsp;</span><span class="v C23_7" data-id="C23_7">Jika perjanjian yang membawa kepada kematian, iaitu yang terukir di loh-loh batu, diturunkan dari kemuliaan wajah Musa sehingga bangsa Israel tidak dapat memandang wajahnya, walaupun ketika itu sinarnya sudah mulai malap; </span>
<span class="v-num v-8">8&nbsp;</span><span class="v C23_8" data-id="C23_8">maka tentulah perjanjian yang datang daripada Roh lebih besar lagi kemuliaannya. </span>
<span class="v-num v-9">9&nbsp;</span><span class="v C23_9" data-id="C23_9">Jika perjanjian yang membawa manusia kepada penghakiman begitu mulianya, maka perjanjian yang membawa manusia kepada kebenaran tentulah jauh lebih mulia lagi! </span>
<span class="v-num v-10">10&nbsp;</span><span class="v C23_10" data-id="C23_10">Sesuatu yang dahulu dipandang mulia tidak mulia lagi berbanding sesuatu yang jauh lebih mulia. </span>
<span class="v-num v-11">11&nbsp;</span><span class="v C23_11" data-id="C23_11">Jika sesuatu yang sementara telah diturunkan dengan kemuliaan, maka sesuatu yang kekal haruslah diturunkan dengan kemuliaan yang lebih besar. 
</span>
</div>
<div class="p">
<span class="v-num v-12">12&nbsp;</span><span class="v C23_12" data-id="C23_12">Oleh sebab kami menaruh harapan demikian, maka kami lebih berani, </span>
<span class="v-num v-13">13&nbsp;</span><span class="v C23_13" data-id="C23_13">berbeza dengan Musa yang menutup wajahnya dengan selubung supaya bangsa Israel tidak dapat memandang kemuliaan yang beransur malap. </span>
<span class="v-num v-14">14&nbsp;</span><span class="v C23_14" data-id="C23_14">Fikiran mereka menjadi tumpul, kerana hingga hari ini, apabila mereka membaca Kitab-kitab Suci yang mengandungi perjanjian lama, selubung itu masih tetap menghalang pandangan mereka. Selubung tidak akan terbuka kecuali dalam al-Masih. </span>
<span class="v-num v-15">15&nbsp;</span><span class="v C23_15" data-id="C23_15">Malah hingga sekarang, ketika mereka membaca Kitab Suci yang disampaikan melalui Musa, selubung itu masih menutupi hati mereka. </span>
<span class="v-num v-16">16&nbsp;</span><span class="v C23_16" data-id="C23_16">Apabila hati mereka kembali kepada Tuhan, selubung itu akan disingkapkan. </span>
<span class="v-num v-17">17&nbsp;</span><span class="v C23_17" data-id="C23_17">Tuhan adalah Roh; dan di mana ada Roh Tuhan, di situlah ada kebebasan. </span>
<span class="v-num v-18">18&nbsp;</span><span class="v C23_18" data-id="C23_18">Kita semua melihat kemuliaan Tuhan tercermin dengan wajah yang tidak berselubung, dan kita diubah menjadi serupa dengan-Nya dalam kemuliaan yang kian besar, oleh Roh Tuhan.

</span>
</div>

</div>
<div class="footer"><div class="nav">
<a class="prev" href="C22.html">&lt;</a>
<a class="home" href="index.html">=</a>
<a class="next" href="C24.html">&gt;</a>
</div></div>
</body>
</html>