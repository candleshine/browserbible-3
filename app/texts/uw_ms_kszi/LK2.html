<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Luke 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Kitab Suci Zabur Injil</a><a class="location" href="LK.html">Luke 2</a><a class="prev" href="LK1.html">&lt;</a>
<a class="home" href="index.html">=</a>
<a class="next" href="LK3.html">&gt;</a>
</div></div>
<div class="section chapter LK LK2 uw_ms_kszi ms" dir="ltr" lang="ms" data-id="LK2" data-nextid="LK3" data-previd="LK1">
<div class="c">2</div>
<div class="s1">Kelahiran Isa</div>
<div class="m">
<span class="v-num v-1">1&nbsp;</span><span class="v LK2_1" data-id="LK2_1">Pada masa itu Kaisar Augustus menitahkan penduduk di seluruh kerajaan Rom dibanci.</span>
<span class="v-num v-2">2&nbsp;</span><span class="v LK2_2" data-id="LK2_2">Ketika pembancian pertama dilaksanakan, Kurenius menjadi gabenor di Siria.</span>
<span class="v-num v-3">3&nbsp;</span><span class="v LK2_3" data-id="LK2_3">Dalam pembancian tersebut, setiap orang perlu kembali ke tempat lahir masing-masing untuk mendaftarkan diri.</span>
</div>
<div class="p">
<span class="v-num v-4">4&nbsp;</span><span class="v LK2_4" data-id="LK2_4">Oleh itu, Yusuf terpaksa berangkat dari bandar Nasaret di Galilea ke kota Daud yang bernama Baitlahim di Yudea kerana dia daripada keturunan Daud.</span>
<span class="v-num v-5">5&nbsp;</span><span class="v LK2_5" data-id="LK2_5">Dia pergi untuk mendaftarkan diri bersama Maryam, tunangnya yang sedang hamil.</span>
<span class="v-num v-6">6&nbsp;</span><span class="v LK2_6" data-id="LK2_6">Sewaktu mereka di sana, tibalah masanya untuk dia bersalin.</span>
<span class="v-num v-7">7&nbsp;</span><span class="v LK2_7" data-id="LK2_7">Dia melahirkan seorang anak lelaki, iaitu anak sulungnya. Dia membedung anak itu lalu membaringkan-Nya di dalam sebuah palung kerana tidak ada tempat bagi mereka di rumah tumpangan.</span>
</div>
<div class="s1">Gembala dan malaikat</div>
<div class="p">
<span class="v-num v-8">8&nbsp;</span><span class="v LK2_8" data-id="LK2_8">Di daerah itu ada beberapa orang gembala yang bermalam di padang kerana menjaga domba mereka.</span>
<span class="v-num v-9">9&nbsp;</span><span class="v LK2_9" data-id="LK2_9">Tiba-tiba malaikat Tuhan muncul di hadapan mereka dan kemuliaan Tuhan menerangi mereka, lalu mereka ketakutan.</span>
<span class="v-num v-10">10&nbsp;</span><span class="v LK2_10" data-id="LK2_10">Tetapi malaikat itu berkata kepada mereka, ‘Jangan takut! Aku membawa kepadamu berita baik yang akan memberikan sukacita besar kepada seluruh umat.</span>
<span class="v-num v-11">11&nbsp;</span><span class="v LK2_11" data-id="LK2_11">Pada malam ini di kota Daud telah lahir seorang Penyelamat bagimu, iaitu al-Masih, Junjungan itu.</span>
<span class="v-num v-12">12&nbsp;</span><span class="v LK2_12" data-id="LK2_12">Inilah tandanya bagimu: Kamu akan menjumpai seorang anak yang dibedung dan dibaringkan di dalam sebuah palung.’</span>
</div>
<div class="p">
<span class="v-num v-13">13&nbsp;</span><span class="v LK2_13" data-id="LK2_13">Tiba-tiba malaikat itu disertai oleh satu angkatan besar dari syurga yang memuji-muji Allah:</span>
</div>
<div class="b">&nbsp;</div>
<div class="q1">
<span class="v-num v-14">14&nbsp;</span><span class="v LK2_14" data-id="LK2_14">‘Kemuliaan bagi Allah di tempat yang maha tinggi dan damai</span>
</div>
<div class="q2">
<span class="v LK2_14" data-id="LK2_14">sejahtera di bumi bagi orang yang berkenan</span>
</div>
<div class="q2">
<span class="v LK2_14" data-id="LK2_14">pada hati-Nya.’</span>
</div>
<div class="b">&nbsp;</div>
<div class="m">
<span class="v-num v-15">15&nbsp;</span><span class="v LK2_15" data-id="LK2_15">Setelah malaikat-malaikat itu meninggalkan mereka untuk kembali ke syurga, gembala-gembala itu berkata sesama sendiri, ‘Marilah kita pergi ke Baitlahim untuk melihat kejadian yang telah berlaku itu seperti yang diberitahu Tuhan kepada kita.’</span>
</div>
<div class="p">
<span class="v-num v-16">16&nbsp;</span><span class="v LK2_16" data-id="LK2_16">Mereka pergi dengan segera lalu menjumpai Maryam dan Yusuf serta bayi itu yang sedang terbaring di dalam palung.</span>
<span class="v-num v-17">17&nbsp;</span><span class="v LK2_17" data-id="LK2_17">Setelah melihat bayi itu, mereka pun memberitahu segala yang telah dikatakan kepada mereka tentang anak itu.</span>
<span class="v-num v-18">18&nbsp;</span><span class="v LK2_18" data-id="LK2_18">Semua yang mendengar berasa kagum tentang apa yang dikatakan oleh gembala-gembala itu kepada mereka;</span>
<span class="v-num v-19">19&nbsp;</span><span class="v LK2_19" data-id="LK2_19">tetapi Maryam mengingati segala perkara ini dan merenunginya.</span>
<span class="v-num v-20">20&nbsp;</span><span class="v LK2_20" data-id="LK2_20">Kemudian gembala-gembala itu pulang sambil memuji-muji Allah atas segala yang didengar dan dilihat mereka. Segalanya seperti yang dikatakan kepada mereka.</span>
</div>
<div class="s1">Isa dipersembahkan di rumah ibadat</div>
<div class="p">
<span class="v-num v-21">21&nbsp;</span><span class="v LK2_21" data-id="LK2_21">Lapan hari kemudian, tibalah masanya untuk menyunatkan bayi itu, lalu Dia diberikan nama Isa, seperti yang dikatakan oleh malaikat sebelum Dia dikandung oleh Maryam.</span>
</div>
<div class="p">
<span class="v-num v-22">22&nbsp;</span><span class="v LK2_22" data-id="LK2_22">Setelah tamat masa penyucian mengikut hukum Taurat Musa, mereka pun membawa Isa ke Baitulmaqdis untuk mempersembahkan-Nya kepada Tuhan.</span>
<span class="v-num v-23">23&nbsp;</span><span class="v LK2_23" data-id="LK2_23">Tersurat dalam Hukum Tuhan bahawa setiap anak lelaki sulung akan diserahkan kepada Tuhan.</span>
<span class="v-num v-24">24&nbsp;</span><span class="v LK2_24" data-id="LK2_24">Mereka juga mempersembahkan korban mengikut apa yang ditetapkan dalam Hukum Tuhan, iaitu sepasang burung tekukur atau dua ekor anak merpati.</span>
</div>
<div class="p">
<span class="v-num v-25">25&nbsp;</span><span class="v LK2_25" data-id="LK2_25">Pada masa itu ada seorang di Baitulmaqdis yang bernama Simeon. Seorang yang salih dan bertakwa kepada Allah, Simeon menantikan masa terhiburnya Israel. Dan dia diasertai Roh Suci.</span>
<span class="v-num v-26">26&nbsp;</span><span class="v LK2_26" data-id="LK2_26">Roh Suci telah memberitahunya bahawa dia tidak akan meninggal dunia sebelum dia melihat al-Masih yang dijanjikan oleh Tuhan.</span>
<span class="v-num v-27">27&nbsp;</span><span class="v LK2_27" data-id="LK2_27">Atas pimpinan Roh dia masuk ke dalam rumah ibadat. Ketika Isa, anak itu, dibawa masuk oleh ibu bapa-Nya untuk menunaikan hukum Taurat itu,</span>
<span class="v-num v-28">28&nbsp;</span><span class="v LK2_28" data-id="LK2_28">Simeon mendukung Dia dan bersyukur kepada Allah lalu berkata:</span>
</div>
<div class="b">&nbsp;</div>
<div class="q1">
<span class="v-num v-29">29&nbsp;</span><span class="v LK2_29" data-id="LK2_29">‘Ya Tuhan, sekarang biarlah hamba-Mu pergi dengan sejahtera,</span>
</div>
<div class="q2">
<span class="v LK2_29" data-id="LK2_29">menurut firman-Mu:</span>
</div>
<div class="q1">
<span class="v-num v-30">30&nbsp;</span><span class="v LK2_30" data-id="LK2_30">kerana mataku telah melihat penyelamatan-Mu</span>
</div>
<div class="q2">
<span class="v-num v-31">31&nbsp;</span><span class="v LK2_31" data-id="LK2_31">yang telah Kausediakan di hadapan segala bangsa,</span>
</div>
<div class="q1">
<span class="v-num v-32">32&nbsp;</span><span class="v LK2_32" data-id="LK2_32">satu cahaya yang akan menunjukkan jalan</span>
</div>
<div class="q2">
<span class="v LK2_32" data-id="LK2_32">kepada bangsa-bangsa asing</span>
</div>
<div class="q2">
<span class="v LK2_32" data-id="LK2_32">dan menjadi kemuliaan bagi umat-Mu Israel.’</span>
</div>
<div class="b">&nbsp;</div>
<div class="m">
<span class="v-num v-33">33&nbsp;</span><span class="v LK2_33" data-id="LK2_33">Ibu bapa-Nya kagum mendengar apa yang dikatakan tentang anak itu.</span>
<span class="v-num v-34">34&nbsp;</span><span class="v LK2_34" data-id="LK2_34">Simeon memberkati mereka dan berkata kepada Maryam, ibu anak itu, ‘Anak ini telah dipilih oleh Tuhan untuk menjatuhkan dan membangunkan ramai orang Israel kelak; Dia menjadi tanda daripada Allah yang akan dibantahi orang</span>
<span class="v-num v-35">35&nbsp;</span><span class="v LK2_35" data-id="LK2_35">supaya fikiran dalam hati mereka didedahkan. Dan jiwamu sendiri akan ditusuk oleh pedang.’</span>
</div>
<div class="p">
<span class="v-num v-36">36&nbsp;</span><span class="v LK2_36" data-id="LK2_36">Ada pula seorang nabiah yang bernama Hana binti Fanuel, daripada suku Asyer. Dia telah lanjut usianya. Dia berkahwin selama tujuh tahun</span>
<span class="v-num v-37">37&nbsp;</span><span class="v LK2_37" data-id="LK2_37">dan menjadi balu selama lapan puluh empat tahun. Dia tidak pernah meninggalkan rumah ibadat, malahan dia beribadat kepada Allah dengan berpuasa dan berdoa siang malam.</span>
<span class="v-num v-38">38&nbsp;</span><span class="v LK2_38" data-id="LK2_38">Pada ketika itu juga, dia datang dan mengucapkan syukur kepada Allah lalu berkata tentang anak itu kepada semua orang yang menantikan pembebasan bagi Baitulmaqdis.</span>
</div>
<div class="p">
<span class="v-num v-39">39&nbsp;</span><span class="v LK2_39" data-id="LK2_39">Setelah ibu bapa-Nya menunaikan segala yang wajib menurut Hukum Tuhan, mereka pulang ke kota Nasaret, kota tempat tinggal mereka di Galilea.</span>
<span class="v-num v-40">40&nbsp;</span><span class="v LK2_40" data-id="LK2_40">Anak itu semakin membesar dan bertambah kuat serta penuh dengan kebijaksanaan. Kasih kurnia Tuhan ada pada-Nya.</span>
</div>
<div class="s1">Isa di rumah ibadat</div>
<div class="p">
<span class="v-num v-41">41&nbsp;</span><span class="v LK2_41" data-id="LK2_41">Tiap-tiap tahun ibu bapa-Nya pergi ke Baitulmaqdis untuk menyambut perayaan Paska.</span>
<span class="v-num v-42">42&nbsp;</span><span class="v LK2_42" data-id="LK2_42">Ketika Isa berusia dua belas tahun, mereka pergi menghadiri perayaan itu seperti biasa.</span>
<span class="v-num v-43">43&nbsp;</span><span class="v LK2_43" data-id="LK2_43">Setelah tamat perayaan itu, mereka pun berangkat pulang; tetapi Isa, anak mereka itu tertinggal di Baitulmaqdis dan ibu bapa-Nya tidak menyedari hal itu.</span>
<span class="v-num v-44">44&nbsp;</span><span class="v LK2_44" data-id="LK2_44">Mereka menyangka Dia ada bersama teman-teman seperjalanan. Oleh itu mereka berjalan sepanjang hari sebelum mereka mencari-cari Isa di kalangan kaum keluarga dan kenalan mereka.</span>
<span class="v-num v-45">45&nbsp;</span><span class="v LK2_45" data-id="LK2_45">Apabila mereka tidak menjumpai-Nya, mereka kembali ke Baitulmaqdis untuk mencari-Nya.</span>
<span class="v-num v-46">46&nbsp;</span><span class="v LK2_46" data-id="LK2_46">Selepas tiga hari, mereka akhirnya menemui Isa di dalam rumah ibadat. Dia duduk dikelilingi oleh guru-guru Taurat sambil mendengar pengajaran mereka dan menanya soalan.</span>
<span class="v-num v-47">47&nbsp;</span><span class="v LK2_47" data-id="LK2_47">Semua orang yang mendengar Isa kagum akan pengertian dan jawapan-Nya.</span>
<span class="v-num v-48">48&nbsp;</span><span class="v LK2_48" data-id="LK2_48">Ketika ibu bapa-Nya melihat-Nya, mereka juga kagum lalu ibu-Nya berkata, ‘Anakku, mengapakah Engkau berbuat demikian terhadap kami? Ibu dan ayah begitu bimbang mencari-Mu.’</span>
</div>
<div class="p">
<span class="v-num v-49">49&nbsp;</span><span class="v LK2_49" data-id="LK2_49">Lalu Isa menjawab, ‘Mengapakah ibu dan ayah mencari Aku? Tidakkah ibu dan ayah mengetahui Aku harus melakukan kerja Bapa-Ku?’</span>
<span class="v-num v-50">50&nbsp;</span><span class="v LK2_50" data-id="LK2_50">Tetapi mereka tidak memahami apa yang dikatakan-Nya kepada mereka.</span>
</div>
<div class="p">
<span class="v-num v-51">51&nbsp;</span><span class="v LK2_51" data-id="LK2_51">Kemudian Dia pulang bersama mereka ke Nasaret. Dia taat kepada mereka. Ibu-Nya menyimpan segala perkara ini dalam hatinya.</span>
<span class="v-num v-52">52&nbsp;</span><span class="v LK2_52" data-id="LK2_52">Isa semakin membesar dan bijaksana. Dia diredai oleh Allah dan manusia.</span>
</div>

</div>
<div class="footer"><div class="nav">
<a class="prev" href="LK1.html">&lt;</a>
<a class="home" href="index.html">=</a>
<a class="next" href="LK3.html">&gt;</a>
</div></div>
</body>
</html>