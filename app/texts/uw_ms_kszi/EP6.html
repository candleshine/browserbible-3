<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Ephesians 6 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EP.html">Kitab Suci Zabur Injil</a><a class="location" href="EP.html">Ephesians 6</a><a class="prev" href="EP5.html">&lt;</a>
<a class="home" href="index.html">=</a>
<a class="next" href="PP1.html">&gt;</a>
</div></div>
<div class="section chapter EP EP6 uw_ms_kszi ms" dir="ltr" lang="ms" data-id="EP6" data-nextid="PP1" data-previd="EP5">
<div class="c">6</div>
<div class="s1">Anak dan ibu bapa</div>
<div class="p">
<span class="v-num v-1">1&nbsp;</span><span class="v EP6_1" data-id="EP6_1">Anak-anak, turutlah perintah ibu bapamu dalam Tuhan, kerana ini adalah wajar.</span>
<span class="v-num v-2">2&nbsp;</span><span class="v EP6_2" data-id="EP6_2">‘Hormatilah ibu bapamu’ – iaitu perintah pertama yang disertai dengan janji –</span>
<span class="v-num v-3">3&nbsp;</span><span class="v EP6_3" data-id="EP6_3">‘supaya kamu mendapat kebaikan dan umurmu panjang di bumi ini.’</span>
</div>
<div class="p">
<span class="v-num v-4">4&nbsp;</span><span class="v EP6_4" data-id="EP6_4">Kamu, bapa, janganlah sakitkan hati anak-anak; tetapi peliharalah mereka dalam didikan dan nasihat Tuhan.</span>
</div>
<div class="s1">Hamba dan tuan</div>
<div class="p">
<span class="v-num v-5">5&nbsp;</span><span class="v EP6_5" data-id="EP6_5">Hamba sahaya, taatlah kepada tuanmu di dunia ini, dengan takut dan hormat, dengan hati yang ikhlas, seperti kepada al-Masih.</span>
<span class="v-num v-6">6&nbsp;</span><span class="v EP6_6" data-id="EP6_6">Janganlah lakukan secara bermuka-muka, sekadar menyukakan hati orang, tetapi sebagai hamba al-Masih, melakukan kehendak Allah setulus hati.</span>
<span class="v-num v-7">7&nbsp;</span><span class="v EP6_7" data-id="EP6_7">Bekerjalah dengan niat bersih, seperti untuk Tuhan, bukan untuk manusia.</span>
<span class="v-num v-8">8&nbsp;</span><span class="v EP6_8" data-id="EP6_8">Ketahuilah bahawa apa sahaja kebaikan yang dilakukan oleh seseorang akan dibalas sewajarnya oleh Tuhan, baik hamba mahupun orang merdeka.</span>
</div>
<div class="p">
<span class="v-num v-9">9&nbsp;</span><span class="v EP6_9" data-id="EP6_9">Kamu, tuan kepada hamba, hendaklah juga berbuat baik kepada mereka, dan jangan lagi mengugut mereka, kerana kamu tahu bahawa Tuan mereka dan Tuanmu sendiri ada di syurga, dan Dia memandang semuanya sama rata.</span>
</div>
<div class="s1">Senjata Allah</div>
<div class="p">
<span class="v-num v-10">10&nbsp;</span><span class="v EP6_10" data-id="EP6_10">Akhir kata, saudara-saudaraku, hendaklah kamu kuat dalam Tuhan dan dalam kekuatan kuasa-Nya.</span>
<span class="v-num v-11">11&nbsp;</span><span class="v EP6_11" data-id="EP6_11">Pakailah selengkap senjata Allah, supaya kamu dapat bertahan terhadap tipu daya iblis.</span>
<span class="v-num v-12">12&nbsp;</span><span class="v EP6_12" data-id="EP6_12">Ini kerana kita berlawan bukan dengan manusia tetapi dengan para penghulu dunia daripada kegelapan zaman ini, para pemerintah dan penguasanya, dan tentera roh iblis di langit.</span>
<span class="v-num v-13">13&nbsp;</span><span class="v EP6_13" data-id="EP6_13">Oleh itu pakailah selengkap senjata Allah, supaya kamu dapat bertahan pada masa yang penuh kejahatan, dan berdiri tegap setelah kamu melakukan segalanya.</span>
<span class="v-num v-14">14&nbsp;</span><span class="v EP6_14" data-id="EP6_14">Dengan demikian, berdirilah dengan tegap setelah mengikat pinggangmu dengan kebenaran, memakai keadilan sebagai perisai dada,</span>
<span class="v-num v-15">15&nbsp;</span><span class="v EP6_15" data-id="EP6_15">menyarungkan ke kakimu persediaan menyebarkan Injil perdamaian.</span>
<span class="v-num v-16">16&nbsp;</span><span class="v EP6_16" data-id="EP6_16">Paling utama, memakai perisai iman, untuk memadamkan segala anak panah berapi si durjana,</span>
<span class="v-num v-17">17&nbsp;</span><span class="v EP6_17" data-id="EP6_17">dan ketopong penyelamatan serta pedang Roh, iaitu firman Allah.</span>
<span class="v-num v-18">18&nbsp;</span><span class="v EP6_18" data-id="EP6_18">Sambil itu, pohonlah sentiasa dengan segala doa dan rayuan dalam Roh, serta berjaga-jaga dengan segala ketekunan dan permohonan untuk semua orang yang salih.</span>
</div>
<div class="p">
<span class="v-num v-19">19&nbsp;</span><span class="v EP6_19" data-id="EP6_19">Berdoalah juga untukku, supaya aku dikurniai daya pengucapan dan aku membuka mulut dengan berani untuk memberitahu rahsia Injil,</span>
<span class="v-num v-20">20&nbsp;</span><span class="v EP6_20" data-id="EP6_20">sedangkan aku adalah utusan yang terpenjara, supaya dengannya aku dapat bertutur dengan berani, sebagaimana sepatutnya aku bertutur.</span>
</div>
<div class="s1">Salam penutup</div>
<div class="p">
<span class="v-num v-21">21&nbsp;</span><span class="v EP6_21" data-id="EP6_21">Tetapi supaya kamu tahu hal ehwalku dan bagaimana keadaanku, maka Tikhikus, seorang saudara yang dikasihi dan hamba yang beriman kepada Tuhan, akan memberitahu segalanya kepadamu.</span>
<span class="v-num v-22">22&nbsp;</span><span class="v EP6_22" data-id="EP6_22">Aku menghantarnya kepadamu untuk tujuan ini, supaya kamu mengetahui hal ehwal kami dan dia dapat menetapkan hatimu.</span>
</div>
<div class="p">
<span class="v-num v-23">23&nbsp;</span><span class="v EP6_23" data-id="EP6_23">Salam sejahtera kepada saudara-saudara kita, dan kasih dengan iman daripada Allah Bapa dan Junjungan Isa al-Masih.</span>
<span class="v-num v-24">24&nbsp;</span><span class="v EP6_24" data-id="EP6_24">Kasih kurnia Allah bagi semua yang mengasihi Junjungan kita Isa al-Masih dengan kasih yang kekal.</span>
</div>

</div>
<div class="footer"><div class="nav">
<a class="prev" href="EP5.html">&lt;</a>
<a class="home" href="index.html">=</a>
<a class="next" href="PP1.html">&gt;</a>
</div></div>
</body>
</html>