<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Acts 23 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Kitab Suci Zabur Injil</a><a class="location" href="AC.html">Acts 23</a><a class="prev" href="AC22.html">&lt;</a>
<a class="home" href="index.html">=</a>
<a class="next" href="AC24.html">&gt;</a>
</div></div>
<div class="section chapter AC AC23 uw_ms_kszi ms" dir="ltr" lang="ms" data-id="AC23" data-nextid="AC24" data-previd="AC22">
<div class="c">23</div>
<div class="m">
<span class="v-num v-1">1&nbsp;</span><span class="v AC23_1" data-id="AC23_1">Paulus merenung perhimpunan itu lalu berkata, ‘Saudara-saudara, dengan setulus hati aku telah melakukan segalanya di sisi Allah sampai hari ini.’ </span>
<span class="v-num v-2">2&nbsp;</span><span class="v AC23_2" data-id="AC23_2">Ananias, imam besar, menyuruh orang yang berdiri di sisi Paulus menampar mulutnya. </span>
<span class="v-num v-3">3&nbsp;</span><span class="v AC23_3" data-id="AC23_3">Paulus berkata kepadanya, ‘Allah akan menampar mulutmu nanti. Kamu seperti tembok yang dicat putih! Kamu sekarang duduk untuk mengadiliku menurut hukum tetapi kamu sendiri melanggar hukum itu dengan menyuruh orang menamparku!’</span>
</div>
<div class="p">
<span class="v-num v-4">4&nbsp;</span><span class="v AC23_4" data-id="AC23_4">Orang yang berdiri di sisi Paulus berkata, ‘Beranikah kamu mencela imam besar Tuhan?’</span>
</div>
<div class="p">
<span class="v-num v-5">5&nbsp;</span><span class="v AC23_5" data-id="AC23_5">Paulus menjawab, ‘Saudara-saudara, aku tidak tahu dia itu imam besar. Memang tersurat di dalam Kitab Suci, “Jangan hinakan pemimpin bangsamu.”’</span>
</div>
<div class="p">
<span class="v-num v-6">6&nbsp;</span><span class="v AC23_6" data-id="AC23_6">Paulus mengetahui bahawa dalam perhimpunan itu separuhnya orang Saduki dan separuhnya orang Farisi. Dia pun berkata, ‘Saudara-saudara, aku ini orang Farisi dan anak orang Farisi. Aku didakwa kerana percaya akan kebangkitan daripada kematian.’ </span>
<span class="v-num v-7">7&nbsp;</span><span class="v AC23_7" data-id="AC23_7">Dengan demikian orang Farisi dan orang Saduki mula berbahas. Seluruh perhimpunan berpecah kepada dua pihak. </span>
<span class="v-num v-8">8&nbsp;</span><span class="v AC23_8" data-id="AC23_8">Orang Saduki mengatakan bahawa tiada kebangkitan daripada kematian, tiada malaikat dan tiada roh; tetapi orang Farisi percaya akan semuanya.</span>
</div>
<div class="p">
<span class="v-num v-9">9&nbsp;</span><span class="v AC23_9" data-id="AC23_9">Pertengkaran besar tercetus. Beberapa orang guru Taurat dari pihak orang Farisi bangkit dan menegaskan dengan penuh kesungguhan, ‘Kami dapati orang ini tidak bersalah langsung. Mungkin sekali roh atau malaikat telah bercakap dengannya.’ </span>
<span class="v-num v-10">10&nbsp;</span><span class="v AC23_10" data-id="AC23_10">Perkelahian menjadi begitu sengit sehingga ketua pasukan tentera itu takut kalau-kalau Paulus diserang. Dia menyuruh askar-askar segera mengambil Paulus dengan paksaan dari tengah-tengah orang itu dan membawanya ke dalam kubu.</span>
</div>
<div class="p">
<span class="v-num v-11">11&nbsp;</span><span class="v AC23_11" data-id="AC23_11">Pada malam berikut itu Tuhan berdiri di sisinya dan berkata, ‘Tetapkanlah hatimu; kerana sebagaimana kamu telah bersaksi tentang-Ku dengan sungguh-sungguh di Baitulmaqdis ini, begitulah kamu akan bersaksi di Rom pula.’</span>
</div>
<div class="s1">Pakatan Yahudi Baitulmaqdis untuk membunuh Paulus</div>
<div class="p">
<span class="v-num v-12">12&nbsp;</span><span class="v AC23_12" data-id="AC23_12">Setelah hari siang, orang Yahudi membuat pakatan. Mereka bersumpah tidak akan makan dan minum hingga mereka membunuh Paulus. </span>
<span class="v-num v-13">13&nbsp;</span><span class="v AC23_13" data-id="AC23_13">Lebih empat puluh orang sepakat mengangkat sumpah itu. </span>
<span class="v-num v-14">14&nbsp;</span><span class="v AC23_14" data-id="AC23_14">Mereka semua menghadap ketua-ketua imam dan para pemimpin masyarakat mereka lalu berkata, ‘Kami telah bersumpah tidak akan makan dan minum hingga kami membunuh Paulus itu. </span>
<span class="v-num v-15">15&nbsp;</span><span class="v AC23_15" data-id="AC23_15">Kamu dan ahli-ahli Majlis Agama tolonglah minta ketua pasukan tentera itu hadapkan Paulus kepada kamu esok, seolah-olah kerana kamu hendak meneliti perkara itu dengan lebih halus lagi. Kami akan bersedia untuk membunuhnya sebelum dia sampai ke sini.’</span>
</div>
<div class="p">
<span class="v-num v-16">16&nbsp;</span><span class="v AC23_16" data-id="AC23_16">Anak saudara Paulus mendengar tentang pakatan itu lalu masuk ke kubu memberitahunya. </span>
</div>
<div class="p">
<span class="v-num v-17">17&nbsp;</span><span class="v AC23_17" data-id="AC23_17">Paulus memanggil dan berkata kepada seorang ketua tentera, ‘Bawalah pemuda ini kepada ketua pasukan tentera kerana ada suatu perkara yang hendak dikatakan kepadanya.’ </span>
<span class="v-num v-18">18&nbsp;</span><span class="v AC23_18" data-id="AC23_18">Pegawai itu membawa pemuda itu berjumpa ketuanya lalu berkata, ‘Paulus, orang yang terpenjara itu, memanggilku dan meminta pemuda ini dibawa berjumpa tuan kerana ada suatu perkara yang hendak dikatakannya kepada tuan.’</span>
</div>
<div class="p">
<span class="v-num v-19">19&nbsp;</span><span class="v AC23_19" data-id="AC23_19">Ketua pasukan tentera memegang tangan pemuda itu dan membawanya ke tempat yang sunyi lalu bertanya, ‘Apa hal yang hendak kaukatakan kepadaku itu?’</span>
</div>
<div class="p">
<span class="v-num v-20">20&nbsp;</span><span class="v AC23_20" data-id="AC23_20">Pemuda itu berkata, ‘Orang Yahudi telah berpakat hendak meminta tuan membawa Paulus menghadap Majlis Agama esok, seolah-olah hendak meneliti halnya lebih halus lagi. </span>
<span class="v-num v-21">21&nbsp;</span><span class="v AC23_21" data-id="AC23_21">Janganlah tuan terpedaya oleh kata-kata mereka, kerana lebih empat puluh orang daripada mereka telah bersumpah tidak akan makan dan minum hingga mereka membunuh Paulus. Mereka akan membunuhnya sebelum dia sampai ke hadapan Majlis Agama itu. Sekarang pun mereka semua sudah sedia menantikan tuan berjanji demikian.’</span>
</div>
<div class="p">
<span class="v-num v-22">22&nbsp;</span><span class="v AC23_22" data-id="AC23_22">Ketua pasukan tentera itu menyuruh pemuda itu pulang setelah berpesan, ‘Jangan beritahu sesiapapun bahawa kamu telah menyatakan hal ini kepadaku.’</span>
</div>
<div class="s1">Paulus dibawa ke Kaisarea</div>
<div class="p">
<span class="v-num v-23">23&nbsp;</span><span class="v AC23_23" data-id="AC23_23">Kemudian dia memanggil dua orang ketua tentera lalu berkata, ‘Lengkapkan dua ratus orang askar untuk pergi ke Kaisarea; askar bertombak dua ratus orang dan askar berkuda tujuh puluh. Mereka mesti bertolak pada pukul sembilan malam ini.’ </span>
<span class="v-num v-24">24&nbsp;</span><span class="v AC23_24" data-id="AC23_24">Ketua tentera itu juga menyuruh melengkapkan kenderaan dan menaikkan Paulus ke atasnya untuk dibawa kepada Feliks, pemerintah negeri, dengan selamat.</span>
</div>
<div class="p">
<span class="v-num v-25">25&nbsp;</span><span class="v AC23_25" data-id="AC23_25">Ketua tentera itu menulis surat seperti berikut:</span>
</div>
<div class="b">&nbsp;</div>
<div class="q2">
<span class="v-num v-26">26&nbsp;</span><span class="v AC23_26" data-id="AC23_26">‘Salam daripadaku, Klaudius Lisias, </span>
</div>
<div class="q2">
<span class="v AC23_26" data-id="AC23_26">kepada Feliks, pemerintah yang amat mulia.</span>
</div>
<div class="b">&nbsp;</div>
<div class="q2">
<span class="v-num v-27">27&nbsp;</span><span class="v AC23_27" data-id="AC23_27">‘Orang ini telah ditangkap oleh orang Yahudi. Mereka hendak membunuhnya, lalu aku datang dengan askar-askar dan menyelamatkannya. Aku mendapat tahu dia warganegara Rom. </span>
<span class="v-num v-28">28&nbsp;</span><span class="v AC23_28" data-id="AC23_28">Aku ingin mengetahui apa sebabnya dia dituduh oleh bangsanya. Oleh itu aku membawanya untuk menghadap Majlis Agama mereka. </span>
<span class="v-num v-29">29&nbsp;</span><span class="v AC23_29" data-id="AC23_29">Aku mendapati dia tertuduh atas beberapa pertikaian tentang hukum agama; tetapi tiada suatu tuduhan pun yang patut dihukum bunuh atau penjara. </span>
<span class="v-num v-30">30&nbsp;</span><span class="v AC23_30" data-id="AC23_30">Apabila aku diberitahu tentang suatu pakatan hendak membunuh orang ini, aku segera menghantarkannya kepada tuan. Aku berpesan kepada mereka yang menuduhnya supaya mendakwanya di hadapan tuan.’</span>
</div>
<div class="b">&nbsp;</div>
<div class="p">
<span class="v-num v-31">31&nbsp;</span><span class="v AC23_31" data-id="AC23_31">Askar-askar mengambil Paulus sebagaimana diarahkan lalu membawanya pada waktu malam ke Antipatris. </span>
<span class="v-num v-32">32&nbsp;</span><span class="v AC23_32" data-id="AC23_32">Esoknya askar berkuda sahaja meneruskan perjalanan bersama Paulus manakala askar yang lain pulang ke Baitulmaqdis. </span>
<span class="v-num v-33">33&nbsp;</span><span class="v AC23_33" data-id="AC23_33">Setelah sampai ke Kaisarea, surat itu dipersembahkan kepada pemerintah dan Paulus pun dihadapkan kepadanya. </span>
<span class="v-num v-34">34&nbsp;</span><span class="v AC23_34" data-id="AC23_34">Selepas membaca surat itu, pemerintah itu bertanya kepada Paulus di mana negeri asalnya. Apabila dia mendengar bahawa Paulus orang Kilikia, </span>
<span class="v-num v-35">35&nbsp;</span><span class="v AC23_35" data-id="AC23_35">dia berkata, ‘Aku akan mengadili perkara ini setelah pendakwa-pendakwa kamu sampai.’ Kemudian dia mengarahkan supaya Paulus ditahan di dalam istana yang dulu dibina oleh Herodes.</span>
</div>

</div>
<div class="footer"><div class="nav">
<a class="prev" href="AC22.html">&lt;</a>
<a class="home" href="index.html">=</a>
<a class="next" href="AC24.html">&gt;</a>
</div></div>
</body>
</html>