<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 4 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 4</a><a class="prev" href="MT3.html">&lt;</a>
<a class="home" href="index.html">=</a>
<a class="next" href="MT5.html">&gt;</a>
</div></div>
<div class="section chapter MT MT4 uw_ms_kszi ms" dir="ltr" lang="ms" data-id="MT4" data-nextid="MT5" data-previd="MT3">
<div class="c">4</div>
<div class="s1">Godaan di padang gurun</div>
<div class="p">
<span class="v-num v-1">1&nbsp;</span><span class="v MT4_1" data-id="MT4_1">Setelah itu Isa dibawa oleh Roh ke gurun untuk digoda Iblis.</span>
<span class="v-num v-2">2&nbsp;</span><span class="v MT4_2" data-id="MT4_2">Isa berpuasa empat puluh hari empat puluh malam. Dia menanggung kelaparan.</span>
<span class="v-num v-3">3&nbsp;</span><span class="v MT4_3" data-id="MT4_3">Iblis datang kepada-Nya lalu berkata, ‘Jika Engkau Putera Allah, perintahkanlah batu-batu ini menjadi roti.’</span>
</div>
<div class="p">
<span class="v-num v-4">4&nbsp;</span><span class="v MT4_4" data-id="MT4_4">Isa menjawab, ‘Telah tersurat: “Manusia hidup bukan dengan roti saja tetapi dengan setiap firman Allah.” ’</span>
</div>
<div class="p">
<span class="v-num v-5">5&nbsp;</span><span class="v MT4_5" data-id="MT4_5">Selepas itu Iblis membawa Isa ke kota suci Baitulmaqdis dan meletakkan-Nya di puncak rumah ibadat.</span>
<span class="v-num v-6">6&nbsp;</span><span class="v MT4_6" data-id="MT4_6">Iblis berkata kepada Isa, ‘Jika Engkau Putera Allah, terjunlah, kerana telah tersurat:</span>
</div>
<div class="b">&nbsp;</div>
<div class="q1">
<span class="v MT4_6" data-id="MT4_6">“Allah akan memerintahkan</span>
</div>
<div class="q2">
<span class="v MT4_6" data-id="MT4_6">malaikat-malaikat-Nya</span>
</div>
<div class="q1">
<span class="v MT4_6" data-id="MT4_6">menjaga-Mu dan mereka akan</span>
</div>
<div class="q2">
<span class="v MT4_6" data-id="MT4_6">menatang-Mu</span>
</div>
<div class="q1">
<span class="v MT4_6" data-id="MT4_6">supaya kaki-Mu tidak terhantuk batu.” ’</span>
</div>
<div class="b">&nbsp;</div>
<div class="p">
<span class="v-num v-7">7&nbsp;</span><span class="v MT4_7" data-id="MT4_7">Isa menjawab, ‘Tetapi telah tersurat: “Janganlah engkau menduga Allah, Tuhanmu.” ’</span>
</div>
<div class="p">
<span class="v-num v-8">8&nbsp;</span><span class="v MT4_8" data-id="MT4_8">Iblis membawa pula Isa ke atas gunung yang amat tinggi lalu menunjukkan semua kerajaan di dunia dan kekayaannya.</span>
<span class="v-num v-9">9&nbsp;</span><span class="v MT4_9" data-id="MT4_9">Kata Iblis kepada Isa, ‘Semua ini akan kuberikan kepada-Mu jika Engkau sujud menyembahku.’</span>
</div>
<div class="p">
<span class="v-num v-10">10&nbsp;</span><span class="v MT4_10" data-id="MT4_10">Jawab Isa, ‘Nyah engkau, Iblis. Telah tersurat: “Hendaklah engkau menyembah Allah, Tuhanmu dan kepada-Nya saja engkau beribadat.” ’</span>
</div>
<div class="p">
<span class="v-num v-11">11&nbsp;</span><span class="v MT4_11" data-id="MT4_11">Iblis pun meninggalkan Isa dan para malaikat datang melayani-Nya.</span>
</div>
<div class="s1">Isa mula pelayanan di Galilea</div>
<div class="p">
<span class="v-num v-12">12&nbsp;</span><span class="v MT4_12" data-id="MT4_12">Apabila mendengar bahawa Yahya telah dipenjarakan, Isa pun pergi ke Galilea.</span>
<span class="v-num v-13">13&nbsp;</span><span class="v MT4_13" data-id="MT4_13">Dia tidak tinggal di Nasaret tetapi di Kapernaum, sebuah kota di pinggir laut Galilea di kawasan Zebulon dan Naftali.</span>
<span class="v-num v-14">14&nbsp;</span><span class="v MT4_14" data-id="MT4_14">Dengan demikian berlakulah nubuat Nabi Yasyaya:</span>
</div>
<div class="b">&nbsp;</div>
<div class="q1">
<span class="v-num v-15">15&nbsp;</span><span class="v MT4_15" data-id="MT4_15">‘Tanah Zebulon, tanah Naftali,</span>
</div>
<div class="q2">
<span class="v MT4_15" data-id="MT4_15">di pinggir laut, seberang Sungai Yordan,</span>
</div>
<div class="q2">
<span class="v MT4_15" data-id="MT4_15">Galilea, tanah bangsa-bangsa asing.</span>
</div>
<div class="q1">
<span class="v-num v-16">16&nbsp;</span><span class="v MT4_16" data-id="MT4_16">Bangsa yang hidup dalam kegelapan</span>
</div>
<div class="q2">
<span class="v MT4_16" data-id="MT4_16">telah melihat cahaya gemilang.</span>
</div>
<div class="q2">
<span class="v MT4_16" data-id="MT4_16">Bagi mereka yang di bawah</span>
</div>
<div class="q2">
<span class="v MT4_16" data-id="MT4_16">bayangan maut,</span>
</div>
<div class="q2">
<span class="v MT4_16" data-id="MT4_16">Cahaya telah bersinar!’</span>
</div>
<div class="b">&nbsp;</div>
<div class="p">
<span class="v-num v-17">17&nbsp;</span><span class="v MT4_17" data-id="MT4_17">Isa pun mula menyampaikan perkhabaran-Nya, ‘Bertaubatlah, kerana kerajaan syurga hampir tiba!’</span>
</div>
<div class="s1">Pengikut Isa yang pertama</div>
<div class="p">
<span class="v-num v-18">18&nbsp;</span><span class="v MT4_18" data-id="MT4_18">Sedang Isa berjalan di pinggir laut Galilea, Dia terpandang dua orang nelayan iaitu Simon, yang juga dipanggil Petrus, dan adiknya Andreas, sedang menjala ikan.</span>
<span class="v-num v-19">19&nbsp;</span><span class="v MT4_19" data-id="MT4_19">Isa berkata kepada mereka, ‘Ikutlah Aku. Aku akan mengajarmu menjala manusia menjadi pengikut-Ku.’</span>
<span class="v-num v-20">20&nbsp;</span><span class="v MT4_20" data-id="MT4_20">Dengan serta-merta mereka dua beradik meninggalkan jala mereka lalu mengikut Isa.</span>
</div>
<div class="p">
<span class="v-num v-21">21&nbsp;</span><span class="v MT4_21" data-id="MT4_21">Isa meneruskan perjalanan. Dia ternampak dua beradik lagi, Yakobus dan Yahya bersama bapa mereka Zebedeus, sedang mengemaskan jala di dalam perahu. Isa memanggil dua beradik itu.</span>
<span class="v-num v-22">22&nbsp;</span><span class="v MT4_22" data-id="MT4_22">Seketika itu juga mereka meninggalkan perahu dan bapa mereka lalu mengikut Isa.</span>
</div>
<div class="s1">Isa menyembuhkan orang sakit</div>
<div class="p">
<span class="v-num v-23">23&nbsp;</span><span class="v MT4_23" data-id="MT4_23">Isa menjelajahi seluruh wilayah Galilea. Dia mengajar di saumaah dan menyampaikan berita baik bahawa kerajaan Allah hampir tiba. Dia menyembuhkan semua jenis penyakit dan kesakitan di antara mereka.</span>
<span class="v-num v-24">24&nbsp;</span><span class="v MT4_24" data-id="MT4_24">Berita tentang Isa tersebar di seluruh Siria. Maka, ramailah orang yang menanggung pelbagai penyakit dan penderitaan, orang yang dirasuk roh iblis, yang mengidap penyakit gila babi, dan yang lumpuh, dibawa kepada-Nya dan disembuhkan oleh-Nya.</span>
<span class="v-num v-25">25&nbsp;</span><span class="v MT4_25" data-id="MT4_25">Ramai sekali orang mengikut-Nya: dari Dekapolis (bermaksud Sepuluh Kota), dari Baitulmaqdis, dari Yudea, dan dari kawasan di seberang Yordan.</span>
</div>

</div>
<div class="footer"><div class="nav">
<a class="prev" href="MT3.html">&lt;</a>
<a class="home" href="index.html">=</a>
<a class="next" href="MT5.html">&gt;</a>
</div></div>
</body>
</html>