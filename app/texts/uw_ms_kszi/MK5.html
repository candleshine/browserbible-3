<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Mark 5 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Kitab Suci Zabur Injil</a><a class="location" href="MK.html">Mark 5</a><a class="prev" href="MK4.html">&lt;</a>
<a class="home" href="index.html">=</a>
<a class="next" href="MK6.html">&gt;</a>
</div></div>
<div class="section chapter MK MK5 uw_ms_kszi ms" dir="ltr" lang="ms" data-id="MK5" data-nextid="MK6" data-previd="MK4">
<div class="c">5</div>
<div class="s1">Isa menyembuhkan seorang yang dirasuk roh iblis</div>
<div class="p">
<span class="v-num v-1">1&nbsp;</span><span class="v MK5_1" data-id="MK5_1">Lalu sampailah mereka di seberang laut, di daerah Gerasa.</span>
<span class="v-num v-2">2&nbsp;</span><span class="v MK5_2" data-id="MK5_2">Sebaik-baik Isa turun dari perahu, seorang lelaki yang kerasukan roh durjana keluar dari perkuburan lalu menemui-Nya.</span>
<span class="v-num v-3">3&nbsp;</span><span class="v MK5_3" data-id="MK5_3">Orang itu tinggal di kawasan perkuburan. Tiada siapa terdaya mengikatnya lagi, meskipun dengan rantai.</span>
<span class="v-num v-4">4&nbsp;</span><span class="v MK5_4" data-id="MK5_4">Berkali-kali dia dirantai dan dibelenggu, tetapi dapat diputuskannya rantai itu dan dipatahkannya belenggu itu. Tiada seorang pun dapat menguasainya.</span>
<span class="v-num v-5">5&nbsp;</span><span class="v MK5_5" data-id="MK5_5">Siang malam dia merayau di perkuburan dan di bukit, sambil menjerit-jerit dan mencederakan badannya dengan batu.</span>
</div>
<div class="p">
<span class="v-num v-6">6&nbsp;</span><span class="v MK5_6" data-id="MK5_6">Dari jauh dia melihat Isa lalu lari mendekati-Nya dan sujud di hadapan-Nya.</span>
<span class="v-num v-7">7&nbsp;</span><span class="v MK5_7" data-id="MK5_7">Orang itu berseru dengan suara keras, ‘Hai Isa, Putera Allah Yang Maha Tinggi, apa urusan-Mu dengan aku? Demi Allah, jangan seksa aku!’</span>
<span class="v-num v-8">8&nbsp;</span><span class="v MK5_8" data-id="MK5_8">Kerana sebelumnya Isa berkata kepadanya, ‘Roh durjana, keluarlah kamu daripada orang ini!’</span>
</div>
<div class="p">
<span class="v-num v-9">9&nbsp;</span><span class="v MK5_9" data-id="MK5_9">Kemudian Isa bertanya kepadanya, ‘Siapa namamu?’</span>
</div>
<div class="p">
<span class="v MK5_9" data-id="MK5_9">Orang itu menjawab, ‘Legion, kerana kami ini ramai sekali.’</span>
<span class="v-num v-10">10&nbsp;</span><span class="v MK5_10" data-id="MK5_10">Dia memohon sungguh-sungguh kepada Isa supaya tidak menghalau mereka keluar dari kawasan itu.</span>
</div>
<div class="p">
<span class="v-num v-11">11&nbsp;</span><span class="v MK5_11" data-id="MK5_11">Berdekatan tempat itu ada kawanan babi yang sedang mencari makan di lereng bukit.</span>
<span class="v-num v-12">12&nbsp;</span><span class="v MK5_12" data-id="MK5_12">Roh-roh iblis itu memohon kepada Isa, ‘Suruhlah kami pindah ke babi itu, biarlah kami masuk ke dalam tubuh babi itu.’</span>
<span class="v-num v-13">13&nbsp;</span><span class="v MK5_13" data-id="MK5_13">Isa bersetuju, lalu roh-roh durjana itu keluar dan masuk ke dalam tubuh kawanan babi itu. Kesemua babi itu, kira-kira dua ribu ekor, terjun dari tepi cenuram ke dalam laut lalu mati lemas.</span>
</div>
<div class="p">
<span class="v-num v-14">14&nbsp;</span><span class="v MK5_14" data-id="MK5_14">Penjaga-penjaga babi itu lari lalu menyebarkan berita itu di bandar dan di desa. Para penduduk pun keluar hendak melihat apa yang telah terjadi.</span>
<span class="v-num v-15">15&nbsp;</span><span class="v MK5_15" data-id="MK5_15">Mereka menghampiri Isa lalu melihat orang yang tadinya dirasuk roh iblis yang banyak itu, kini duduk diam, sudah berpakaian dan ternyata siuman. Mereka semua pun ketakutan.</span>
<span class="v-num v-16">16&nbsp;</span><span class="v MK5_16" data-id="MK5_16">Semua yang telah menyaksikan kejadian itu menceritakan segala-galanya tentang orang yang kerasukan roh iblis dan kawanan babi itu.</span>
<span class="v-num v-17">17&nbsp;</span><span class="v MK5_17" data-id="MK5_17">Oleh itu mereka meminta Isa meninggalkan daerah itu.</span>
</div>
<div class="p">
<span class="v-num v-18">18&nbsp;</span><span class="v MK5_18" data-id="MK5_18">Ketika Isa menaiki perahu, orang yang tadinya dirasuk roh iblis itu memohon kepada-Nya, supaya dia dibenarkan menyertai-Nya.</span>
<span class="v-num v-19">19&nbsp;</span><span class="v MK5_19" data-id="MK5_19">Tetapi Isa tidak membenarkan, sebaliknya berkata, ‘Pulanglah kepada keluargamu, kepada orang sekampungmu. Beritahu mereka betapa besarnya pertolongan Tuhan bagimu dan bagaimana Dia telah berbelas kasihan pada kamu.’</span>
<span class="v-num v-20">20&nbsp;</span><span class="v MK5_20" data-id="MK5_20">Orang itu pun mula menjelajahi daerah sepuluh kota dan menceritakan segala yang telah dilakukan oleh Isa untuknya. Mereka semua kehairanan.</span>
</div>
<div class="s1">Isa melakukan mukjizat dan penyembuhan</div>
<div class="p">
<span class="v-num v-21">21&nbsp;</span><span class="v MK5_21" data-id="MK5_21">Setelah itu, Isa kembali menyeberang laut dengan perahu. Setiba-Nya di pantai sebelah sana, Dia dikerumuni orang yang ramai sekali.</span>
<span class="v-num v-22">22&nbsp;</span><span class="v MK5_22" data-id="MK5_22">Datanglah Yairus, seorang ketua saumaah di situ. Ketika dia melihat Isa, dia sujud di hadapan-Nya</span>
<span class="v-num v-23">23&nbsp;</span><span class="v MK5_23" data-id="MK5_23">dan merayu, ‘Anak perempuanku sakit tenat, hampir mati. Tolonglah datang, letakkan tangan-Mu padanya, supaya dia sembuh dan dapat terus hidup.’</span>
<span class="v-num v-24">24&nbsp;</span><span class="v MK5_24" data-id="MK5_24">Isa pun pergi bersama Yairus.</span>
</div>
<div class="p">
<span class="v MK5_24" data-id="MK5_24">Begitu ramainya orang yang mengikut Isa sehingga Dia diasak dari semua pihak.</span>
<span class="v-num v-25">25&nbsp;</span><span class="v MK5_25" data-id="MK5_25">Di situ ada seorang wanita yang sudah dua belas tahun menghidap penyakit pendarahan.</span>
<span class="v-num v-26">26&nbsp;</span><span class="v MK5_26" data-id="MK5_26">Dia telah menghabiskan segala hartanya untuk dirawat oleh ramai tabib tetapi tidak sembuh, semakin parah keadaannya.</span>
<span class="v-num v-27">27&nbsp;</span><span class="v MK5_27" data-id="MK5_27">Wanita itu telah banyak mendengar tentang Isa. Oleh itu, dia masuk ke tengah-tengah orang ramai itu dan mendekati Isa dari belakang lalu menyentuh jubah-Nya.</span>
<span class="v-num v-28">28&nbsp;</span><span class="v MK5_28" data-id="MK5_28">‘Kiranya dapat kusentuh jubah-Nya,’ kata wanita itu, ‘tentu aku akan sembuh.’</span>
<span class="v-num v-29">29&nbsp;</span><span class="v MK5_29" data-id="MK5_29">Dengan serta-merta pendarahannya berhenti. Dia merasakan dirinya sudah sembuh.</span>
</div>
<div class="p">
<span class="v-num v-30">30&nbsp;</span><span class="v MK5_30" data-id="MK5_30">Pada saat itu Isa sedar ada kuasa yang telah keluar daripada-Nya lalu Dia bertanya, ‘Siapa yang menyentuh jubah-Ku?’</span>
<span class="v-num v-31">31&nbsp;</span><span class="v MK5_31" data-id="MK5_31">Para pengikut-Nya berkata, ‘Lihatlah orang berasak-asak di sekeliling Engkau. Bagaimana Engkau boleh bertanya siapa yang menyentuh-Mu?’</span>
</div>
<div class="p">
<span class="v-num v-32">32&nbsp;</span><span class="v MK5_32" data-id="MK5_32">Tetapi Isa memandang sekeliling-Nya, mencari orang yang telah menyentuh-Nya itu.</span>
<span class="v-num v-33">33&nbsp;</span><span class="v MK5_33" data-id="MK5_33">Wanita itu mengetahui apa yang telah terjadi kepada dirinya. Dia gementar ketakutan, lalu tampil dan sujud kepada Isa serta menceritakan segala-galanya.</span>
<span class="v-num v-34">34&nbsp;</span><span class="v MK5_34" data-id="MK5_34">Isa berkata kepadanya, ‘Hai anak-Ku, imanmu telah menyembuhkan kamu. Pergilah dengan sejahtera dan sembuhlah daripada penyakitmu.’</span>
</div>
<div class="p">
<span class="v-num v-35">35&nbsp;</span><span class="v MK5_35" data-id="MK5_35">Sedang Isa berkata-kata itu, beberapa orang pesuruh datang daripada keluarga ketua saumaah dan memberitahu Yairus, ‘Anak perempuan tuan sudah meninggal. Usahlah tuan susahkan Tuan Guru lagi.’</span>
</div>
<div class="p">
<span class="v-num v-36">36&nbsp;</span><span class="v MK5_36" data-id="MK5_36">Isa tidak menghiraukan kata-kata itu. Dia berkata kepada Yairus, ‘Jangan takut, percaya saja.’</span>
</div>
<div class="p">
<span class="v-num v-37">37&nbsp;</span><span class="v MK5_37" data-id="MK5_37">Lalu Isa tidak membenarkan siapapun mengikut-Nya kecuali Petrus, Yakobus dan Yahya, saudara Yakobus.</span>
<span class="v-num v-38">38&nbsp;</span><span class="v MK5_38" data-id="MK5_38">Apabila tiba di rumah Yairus, Isa melihat keadaan yang kelam-kabut dan mendengar ratap tangis yang kuat.</span>
<span class="v-num v-39">39&nbsp;</span><span class="v MK5_39" data-id="MK5_39">Isa masuk lalu berkata kepada mereka, ‘Mengapa kelam-kabut dan menangis? Anak itu tidak mati, cuma tidur.’</span>
<span class="v-num v-40">40&nbsp;</span><span class="v MK5_40" data-id="MK5_40">Tetapi mereka mentertawakan Isa.</span>
</div>
<div class="p">
<span class="v MK5_40" data-id="MK5_40">Setelah menyuruh mereka semua keluar, Isa mengajak ibu bapa anak itu dan pengikut-pengikut-Nya masuk ke bilik tempat anak itu terbaring.</span>
<span class="v-num v-41">41&nbsp;</span><span class="v MK5_41" data-id="MK5_41">Isa memegang tangan anak itu lalu berkata kepadanya, </span>
<span class="v-num v-42">42&nbsp;</span><span class="v MK5_42" data-id="MK5_42">Anak perempuan yang berusia dua belas tahun itu segera bangkit lalu berjalan. Mereka semua sungguh kagum.</span>
<span class="v-num v-43">43&nbsp;</span><span class="v MK5_43" data-id="MK5_43">Tetapi dengan tegas Isa melarang mereka memberitahu sesiapa tentang perkara itu, lalu menyuruh mereka memberi anak itu makan.</span>
</div>

</div>
<div class="footer"><div class="nav">
<a class="prev" href="MK4.html">&lt;</a>
<a class="home" href="index.html">=</a>
<a class="next" href="MK6.html">&gt;</a>
</div></div>
</body>
</html>