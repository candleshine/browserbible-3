<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Hebrews 9 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="HB.html">Kitab Suci Zabur Injil</a><a class="location" href="HB.html">Hebrews 9</a><a class="prev" href="HB8.html">&lt;</a>
<a class="home" href="index.html">=</a>
<a class="next" href="HB10.html">&gt;</a>
</div></div>
<div class="section chapter HB HB9 uw_ms_kszi ms" dir="ltr" lang="ms" data-id="HB9" data-nextid="HB10" data-previd="HB8">
<div class="c">9</div>
<div class="s1">Ibadat di bumi dan di syurga</div>
<div class="m">
<span class="v-num v-1">1&nbsp;</span><span class="v HB9_1" data-id="HB9_1">Perjanjian pertama itu mempunyai rukun-rukun ibadat dan tempat suci di bumi.</span>
<span class="v-num v-2">2&nbsp;</span><span class="v HB9_2" data-id="HB9_2">Suatu khemah telah disediakan: di bahagian pertama terdapat kaki pelita, meja dan persembahan roti; ini disebut Tempat Suci.</span>
<span class="v-num v-3">3&nbsp;</span><span class="v HB9_3" data-id="HB9_3">Di balik tirai kedua ialah bahagian khemah yang disebut Tempat Paling Suci.</span>
<span class="v-num v-4">4&nbsp;</span><span class="v HB9_4" data-id="HB9_4">Di situ terdapat perasapan emas, peti perjanjian yang bersalut emas, bokor emas yang berisi manna, tongkat Harun yang bertunas, dan loh-loh perjanjian.</span>
<span class="v-num v-5">5&nbsp;</span><span class="v HB9_5" data-id="HB9_5">Di atasnya kerub kemuliaan yang menaungi tempat belas kasihan. Perkara ini tidak dapat diperkatakan satu persatu sekarang.</span>
</div>
<div class="p">
<span class="v-num v-6">6&nbsp;</span><span class="v HB9_6" data-id="HB9_6">Setelah segala ini disediakan, imam-imam sentiasa masuk ke bahagian pertama khemah itu dan menyempurnakan ibadatnya.</span>
<span class="v-num v-7">7&nbsp;</span><span class="v HB9_7" data-id="HB9_7">Tetapi ke bahagian kedua, Imam Besar masuk seorang diri setahun sekali sahaja, tidak boleh tidak membawa darah, yang dipersembahkannya untuk dosa dirinya dan untuk dosa orang lain yang dilakukan akibat kejahilan.</span>
<span class="v-num v-8">8&nbsp;</span><span class="v HB9_8" data-id="HB9_8">Roh Suci membayangkan bahawa jalan masuk ke Tempat Paling Suci tidak dinyatakan selagi bahagian pertama khemah masih tetap berdiri.</span>
<span class="v-num v-9">9&nbsp;</span><span class="v HB9_9" data-id="HB9_9">Ini melambangkan zaman ini, ketika persembahan dan korban dipersembahkan tetapi tidak menjadikan orang yang menjalankan ibadat itu sempurna dari segi hati nurani.</span>
<span class="v-num v-10">10&nbsp;</span><span class="v HB9_10" data-id="HB9_10">Semua ini hanya soal makanan dan minuman, pelbagai upacara pembasuhan iaitu peraturan-peraturan lahiriah yang dikenakan hingga sampai masa pembaharuan.</span>
</div>
<div class="s1">Al-Masih Pengantara manusia</div>
<div class="p">
<span class="v-num v-11">11&nbsp;</span><span class="v HB9_11" data-id="HB9_11">Tetapi al-Masih datang sebagai Imam Besar bagi perkara-perkara baik yang akan datang, dengan khemah yang lebih besar dan lebih sempurna, yang bukan buatan manusia, bukan sebahagian daripada kejadian alam.</span>
<span class="v-num v-12">12&nbsp;</span><span class="v HB9_12" data-id="HB9_12">Bukan dengan darah kambing atau anak lembu, tetapi dengan darah-Nya sendiri, Dia masuk ke dalam Tempat Paling Suci, sekali untuk selama-lamanya, kerana Dia mendapatkan penebusan yang kekal.</span>
<span class="v-num v-13">13&nbsp;</span><span class="v HB9_13" data-id="HB9_13">Jika darah lembu jantan dan kambing serta abu lembu betina muda yang direnjiskan ke atas orang bernajis dapat menyucikan badannya,</span>
<span class="v-num v-14">14&nbsp;</span><span class="v HB9_14" data-id="HB9_14">lebih-lebih lagilah darah al-Masih, yang melalui Roh kekal mempersembahkan diri-Nya tanpa cela kepada Allah, menyucikan hati nuranimu daripada perbuatan yang mati supaya kamu dapat beribadat kepada Allah yang hidup.</span>
</div>
<div class="p">
<span class="v-num v-15">15&nbsp;</span><span class="v HB9_15" data-id="HB9_15">Itulah sebabnya Dia menjadi Pengantara bagi perjanjian baru, melalui kematian, untuk menebus kesalahan di bawah perjanjian pertama, supaya mereka yang dipanggil dapat menerima janji warisan yang kekal.</span>
</div>
<div class="p">
<span class="v-num v-16">16&nbsp;</span><span class="v HB9_16" data-id="HB9_16">Apabila ada wasiat, semestinya ada kematian pewasiat.</span>
<span class="v-num v-17">17&nbsp;</span><span class="v HB9_17" data-id="HB9_17">Wasiat berkuatkuasa selepas kematian seseorang, kerana langsung tiada kuasanya selagi pewasiat masih hidup.</span>
<span class="v-num v-18">18&nbsp;</span><span class="v HB9_18" data-id="HB9_18">Perjanjian pertama itupun tidaklah ditentukan tanpa darah.</span>
<span class="v-num v-19">19&nbsp;</span><span class="v HB9_19" data-id="HB9_19">Setelah Musa menyampaikan segala ajaran kepada semua orang menurut hukum Taurat, dia mengambil darah anak lembu dan kambing, dengan air, bulu domba berwarna merah dan zufa, lalu merenjiskan ke atas kitab serta semua orang,</span>
<span class="v-num v-20">20&nbsp;</span><span class="v HB9_20" data-id="HB9_20">sambil berkata: â€˜Ini darah bagi perjanjian yang telah diperintahkan Allah kepadamu.â€™</span>
<span class="v-num v-21">21&nbsp;</span><span class="v HB9_21" data-id="HB9_21">Selepas itu dia merenjiskan juga darah ke atas khemah dan segala alat ibadat.</span>
<span class="v-num v-22">22&nbsp;</span><span class="v HB9_22" data-id="HB9_22">Menurut hukum Taurat hampir segala-galanya disucikan dengan darah, dan tanpa darah tidak ada pengampunan.</span>
</div>
<div class="p">
<span class="v-num v-23">23&nbsp;</span><span class="v HB9_23" data-id="HB9_23">Salinan segala yang terdapat di syurga perlu disucikan dengan ini, tetapi segala yang di syurga itu sendiri memerlukan korban yang lebih mulia.</span>
<span class="v-num v-24">24&nbsp;</span><span class="v HB9_24" data-id="HB9_24">Al-Masih tidaklah masuk ke tempat suci yang dibuat dengan tangan manusia, iaitu salinan tempat suci sejati. Dia telah masuk ke syurga itu sendiri, ke hadirat Allah untuk kita.</span>
<span class="v-num v-25">25&nbsp;</span><span class="v HB9_25" data-id="HB9_25">Dia tidak perlu mempersembahkan diri-Nya berkali-kali, sebagaimana Imam Besar masuk ke Tempat Paling Suci setiap tahun dengan membawa darah makhluk lain.</span>
<span class="v-num v-26">26&nbsp;</span><span class="v HB9_26" data-id="HB9_26">Andainya demikian, terpaksalah Dia menderita berkali-kali sejak permulaan dunia. Dia tampil sekali sahaja, sewaktu akhir zaman ini, untuk menghapuskan dosa dengan mengorbankan diri-Nya.</span>
<span class="v-num v-27">27&nbsp;</span><span class="v HB9_27" data-id="HB9_27">Sebagaimana manusia ditentukan mati sekali, dan selepas itu dihakimkan,</span>
<span class="v-num v-28">28&nbsp;</span><span class="v HB9_28" data-id="HB9_28">begitulah al-Masih telah dikorbankan sekali untuk dosa semua manusia. Kepada mereka yang menunggu-Nya dengan penuh pengharapan, Dia akan datang bagi kali kedua, bukan untuk menanggung dosa tetapi untuk menyelamatkan mereka.</span>
</div>

</div>
<div class="footer"><div class="nav">
<a class="prev" href="HB8.html">&lt;</a>
<a class="home" href="index.html">=</a>
<a class="next" href="HB10.html">&gt;</a>
</div></div>
</body>
</html>