<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 Korintus 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Kitab Suci Zabur Injil</a><a class="location" href="C2.html">2 Korintus 2</a><a class="prev" href="C21.html">&lt;</a>
<a class="home" href="index.html">=</a>
<a class="next" href="C23.html">&gt;</a>
</div></div>
<div class="section chapter C2 C22 uw_ms_kszi ms" dir="ltr" lang="ms" data-id="C22" data-nextid="C23" data-previd="C21">
<div class="c">2</div>
<div class="p">
<span class="v-num v-1">1&nbsp;</span><span class="v C22_1" data-id="C22_1">Aku telah membuat keputusan sendiri, bahawa aku tidak akan datang lagi ke tempatmu dalam kesedihan;
</span>
<span class="v-num v-2">2&nbsp;</span><span class="v C22_2" data-id="C22_2">kerana jika aku mendatangkan kesedihan kepadamu, siapa lagi yang dapat memberikan kegembiraan kepadaku selain kamu yang telah kusedihkan?
</span>
<span class="v-num v-3">3&nbsp;</span><span class="v C22_3" data-id="C22_3">Oleh itulah aku menuliskannya dalam suratku, supaya jangan nanti aku bersedih kerana mereka yang sepatutnya memberikan kegembiraan kepadaku. Aku percaya bahawa jika aku gembira, kamu akan turut gembira.
</span>
<span class="v-num v-4">4&nbsp;</span><span class="v C22_4" data-id="C22_4">Aku menulis kepadamu dengan air mata bercucuran kerana hatiku sungguh sedih dan cemas. Aku bukanlah berniat hendak menyedihkan kamu, tetapi aku mahu kamu tahu bahawa aku amat mengasihimu.
</span>
</div>
<div class="s1">Mengampuni orang bersalah
</div>
<div class="p">
<span class="v-num v-5">5&nbsp;</span><span class="v C22_5" data-id="C22_5">Jika seseorang telah mendatangkan kesedihan maka bukan aku yang ditimpa kesedihan itu, tetapi kamu semua, atau sekurang-kurangnya – supaya aku tidak terlalu keras – sebilangan daripadamu.
</span>
<span class="v-num v-6">6&nbsp;</span><span class="v C22_6" data-id="C22_6">Bagi orang itu, hukuman yang dijatuhkan oleh sebilangan besar sudah cukup.
</span>
<span class="v-num v-7">7&nbsp;</span><span class="v C22_7" data-id="C22_7">Oleh itu, baiklah kamu mengampuni dan menghiburnya, supaya dia tidak ditenggelami kesedihan.
</span>
<span class="v-num v-8">8&nbsp;</span><span class="v C22_8" data-id="C22_8">Dengan demikian, aku meminta kamu menunjukkan bahawa kamu benar-benar mengasihinya.
</span>
<span class="v-num v-9">9&nbsp;</span><span class="v C22_9" data-id="C22_9">Aku menuliskan hal ini untuk mendapat bukti sama ada kamu mahu menurut petunjukku dalam semua perkara.
</span>
<span class="v-num v-10">10&nbsp;</span><span class="v C22_10" data-id="C22_10">Siapa saja yang telah kamu ampuni, aku pun telah mengampuninya. Kesalahan apapun yang kuampuni – jika memang ada yang harus kuampuni – kuampuni di hadapan al-Masih untukmu
</span>
<span class="v-num v-11">11&nbsp;</span><span class="v C22_11" data-id="C22_11">supaya Iblis tidak mendapat keuntungan, kerana kita mengetahui tujuan-tujuannya.
</span>
</div>
<div class="s1">Kebimbangan Paulus di Troas
</div>
<div class="p">
<span class="v-num v-12">12&nbsp;</span><span class="v C22_12" data-id="C22_12">Apabila aku pergi ke Troas untuk menyebarkan Injil al-Masih, ternyata Tuhan telah membukakan pintu untukku.
</span>
<span class="v-num v-13">13&nbsp;</span><span class="v C22_13" data-id="C22_13">Namun demikian, hatiku tidak tenang juga kerana aku tidak menjumpai saudaraku Titus. Oleh itulah aku meminta diri kepada mereka lalu pergi ke Makedonia.
</span>
</div>
<div class="p">
<span class="v-num v-14">14&nbsp;</span><span class="v C22_14" data-id="C22_14">Tetapi syukur kepada Allah yang sentiasa memimpin kami ke arah kemenangan dalam al-Masih, dan melalui kami menyebarkan keharuman pengenalan-Nya merata-rata;
</span>
<span class="v-num v-15">15&nbsp;</span><span class="v C22_15" data-id="C22_15">kerana kepada Allah kami adalah keharuman al-Masih di kalangan mereka yang berada di jalan keselamatan dan mereka yang berada di jalan kebinasaan.
</span>
<span class="v-num v-16">16&nbsp;</span><span class="v C22_16" data-id="C22_16">Bagi yang berada di jalan kebinasaan, kami seperti bau daripada maut yang membawa maut, manakala bagi yang berada di jalan keselamatan, kami seperti bau daripada hidup yang membawa hidup. Siapakah yang sanggup melaksanakan tugas sedemikian?
</span>
<span class="v-num v-17">17&nbsp;</span><span class="v C22_17" data-id="C22_17">Kami tidak seperti sebilangan besar orang yang mencari keuntungan daripada firman Allah; sebaliknya, kami berhati ikhlas. Sebagai utusan Allah, kami berkata-kata atas nama al-Masih dengan penuh tanggungjawab di hadapan Allah.
</span>
</div>

</div>
<div class="footer"><div class="nav">
<a class="prev" href="C21.html">&lt;</a>
<a class="home" href="index.html">=</a>
<a class="next" href="C23.html">&gt;</a>
</div></div>
</body>
</html>