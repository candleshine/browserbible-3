<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 Korintus 11 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Kitab Suci Zabur Injil</a><a class="location" href="C1.html">1 Korintus 11</a><a class="prev" href="C110.html">&lt;</a>
<a class="home" href="index.html">=</a>
<a class="next" href="C112.html">&gt;</a>
</div></div>
<div class="section chapter C1 C111 uw_ms_kszi ms" dir="ltr" lang="ms" data-id="C111" data-nextid="C112" data-previd="C110">
<div class="c">11</div>
<div class="s1">Peraturan bagi jemaah
</div>
<div class="p">
<span class="v-num v-1">1&nbsp;</span><span class="v C111_1" data-id="C111_1">Teladani aku, sebagaimana aku meneladani al-Masih. 
</span>
</div>
<div class="p">
<span class="v-num v-2">2&nbsp;</span><span class="v C111_2" data-id="C111_2">Sekarang aku memujimu, saudara-saudaraku, kerana kamu mengingatiku dalam semua hal dan memelihara segala ajaran yang telah kusampaikan kepadamu.
</span>
</div>
<div class="p">
<span class="v-num v-3">3&nbsp;</span><span class="v C111_3" data-id="C111_3">Tetapi aku mahu kamu tahu bahawa ketua setiap lelaki ialah al-Masih, ketua wanita ialah lelaki dan ketua al-Masih ialah Allah. </span>
<span class="v-num v-4">4&nbsp;</span><span class="v C111_4" data-id="C111_4">Jika seorang lelaki berdoa atau bernubuat dengan kepala bertudung, dia mengaibkan kepalanya. </span>
<span class="v-num v-5">5&nbsp;</span><span class="v C111_5" data-id="C111_5">Sebaliknya, jika seorang wanita berdoa atau bernubuat dengan kepala tidak bertudung, dia mengaibkan kepalanya, samalah seperti dia membotakkan kepalanya. </span>
<span class="v-num v-6">6&nbsp;</span><span class="v C111_6" data-id="C111_6">Jika seseorang wanita tidak bertudung kepala, baiklah rambutnya dicukur. Jika satu keaiban bagi wanita dicukur atau dibotakkan kepalanya, hendaklah dia bertudung kepala. </span>
<span class="v-num v-7">7&nbsp;</span><span class="v C111_7" data-id="C111_7">Seorang lelaki tidak patut menudung kepalanya, kerana dia mencerminkan dan memuliakan Allah; tetapi wanita adalah kemuliaan lelaki. </span>
<span class="v-num v-8">8&nbsp;</span><span class="v C111_8" data-id="C111_8">Lelaki tidak berasal daripada wanita, tetapi wanita berasal daripada lelaki. </span>
<span class="v-num v-9">9&nbsp;</span><span class="v C111_9" data-id="C111_9">Begitu juga, lelaki tidak dicipta untuk wanita, tetapi wanita dicipta untuk lelaki. </span>
<span class="v-num v-10">10&nbsp;</span><span class="v C111_10" data-id="C111_10">Oleh itu, dan oleh sebab para malaikat, wanita harus memakai satu lambang kewibawaan di atas kepalanya.
</span>
</div>
<div class="p">
<span class="v-num v-11">11&nbsp;</span><span class="v C111_11" data-id="C111_11">Walau bagaimanapun, lelaki dan wanita saling bergantung, di bawah kuasa Tuhan. </span>
<span class="v-num v-12">12&nbsp;</span><span class="v C111_12" data-id="C111_12">Sebagaimana wanita berasal daripada lelaki, maka lelaki pula lahir melalui wanita; segala-galanya daripada Allah. </span>
<span class="v-num v-13">13&nbsp;</span><span class="v C111_13" data-id="C111_13">Timbangkanlah sendiri. Wajarkah seorang wanita berdoa kepada Allah dengan tidak bertudung kepala? </span>
<span class="v-num v-14">14&nbsp;</span><span class="v C111_14" data-id="C111_14">Tidakkah alam tabii sendiri mengajar kamu bahawa jika seorang lelaki menyimpan rambut panjang, itu suatu keaiban baginya? </span>
<span class="v-num v-15">15&nbsp;</span><span class="v C111_15" data-id="C111_15">Tetapi jika seorang wanita mempunyai rambut panjang, itu suatu kemuliaan baginya; kerana rambut dikurniakan kepadanya sebagai penudung. </span>
<span class="v-num v-16">16&nbsp;</span><span class="v C111_16" data-id="C111_16">Namun demikian, jika sesiapa kelihatan ingin membantah, maka jawablah bahawa kita tidak mempunyai adat yang lain, begitu juga semua jemaah Allah. 

</span>
</div>
<div class="s1">Perjamuan Tuhan
</div>
<div class="p">
<span class="v-num v-17">17&nbsp;</span><span class="v C111_17" data-id="C111_17">Dalam memberimu petunjuk-petunjuk berikut, aku tidak memujimu kerana apabila kamu berhimpun, bukan kebaikan tetapi keburukan yang timbul. </span>
<span class="v-num v-18">18&nbsp;</span><span class="v C111_18" data-id="C111_18">Pertama sekali, apabila kamu berhimpun sebagai satu jemaah, aku dengar kamu berkelompok-kelompok, dan aku percaya sebahagian yang kudengar. </span>
<span class="v-num v-19">19&nbsp;</span><span class="v C111_19" data-id="C111_19">Sememangnya di kalanganmu pasti terbentuk beberapa kelompok, sehingga mereka yang diperkenan Allah menjadi nyata. </span>
<span class="v-num v-20">20&nbsp;</span><span class="v C111_20" data-id="C111_20">Apabila kamu berhimpun di suatu tempat, bukanlah Perjamuan Tuhan yang kamu makan </span>
<span class="v-num v-21">21&nbsp;</span><span class="v C111_21" data-id="C111_21">kerana semua berebut hendak makan dahulu; sehingga ada yang lapar dan ada pula yang mabuk. </span>
<span class="v-num v-22">22&nbsp;</span><span class="v C111_22" data-id="C111_22">Apa! Tidakkah kamu mempunyai rumah untuk makan minum di dalamnya? Atau adakah kamu memandang hina jemaah Allah dan hendak memperkecil orang yang tidak mempunyai apa-apa? Apakah akan kukatakan kepadamu? Akan kupujikah kamu dalam hal ini? Tentunya tidak!
</span>
</div>
<div class="p">
<span class="v-num v-23">23&nbsp;</span><span class="v C111_23" data-id="C111_23">Aku telah menerima daripada Junjungan apa yang telah kusampaikan kepadamu: Bahawa pada malam Dia dikhianati, Junjungan Isa telah mengambil roti; </span>
<span class="v-num v-24">24&nbsp;</span><span class="v C111_24" data-id="C111_24">dan selepas mengucap syukur, Dia telah memecah-mecahkan roti itu lalu berkata, ‘Ambil, dan makanlah; ini tubuh-Ku yang diserahkan untukmu; lakukanlah ini sebagai peringatan kepada-Ku.’ </span>
<span class="v-num v-25">25&nbsp;</span><span class="v C111_25" data-id="C111_25">Demikian juga, Dia mengambil cawan makan malam itu sambil berkata, ‘Cawan Perjanjian Baru dengan darah-Ku. Setiap kali kamu meminumnya, lakukan ini sebagai peringatan kepada-Ku,’ </span>
<span class="v-num v-26">26&nbsp;</span><span class="v C111_26" data-id="C111_26">Kerana setiap kali kamu makan roti dan minum dari cawan dengan cara demikian, kamu memberitakan kematian Junjungan hingga kedatangan-Nya. 
</span>
</div>
<div class="p">
<span class="v-num v-27">27&nbsp;</span><span class="v C111_27" data-id="C111_27">Jika sesiapa makan roti atau minum dari cawan Tuhan ini secara yang tidak wajar, dia akan menanggung dosa terhadap tubuh dan darah Junjungan. </span>
<span class="v-num v-28">28&nbsp;</span><span class="v C111_28" data-id="C111_28">Hendaklah setiap orang memeriksa dirinya, dan kemudian makan roti itu dan minum dari cawan itu; </span>
<span class="v-num v-29">29&nbsp;</span><span class="v C111_29" data-id="C111_29">kerana jika seseorang memakannya dan meminumnya secara yang tidak wajar, dia makan dan minum akan penghukuman kepada dirinya, kerana tidak mengenal dan menghargai tubuh Tuhan. </span>
<span class="v-num v-30">30&nbsp;</span><span class="v C111_30" data-id="C111_30">Oleh sebab itu ada sebilangan besar yang lemah dan yang sakit di kalanganmu, malah ada yang meninggal dunia. </span>
<span class="v-num v-31">31&nbsp;</span><span class="v C111_31" data-id="C111_31">Jika kita menghakimi diri sendiri, tidaklah kita dihakimi. </span>
<span class="v-num v-32">32&nbsp;</span><span class="v C111_32" data-id="C111_32">Tetapi apabila kita dihakimi, kita dihukum oleh Tuhan supaya kita insaf, agar kita tidak dibinasakan bersama-sama dunia. 
</span>
</div>
<div class="p">
<span class="v-num v-33">33&nbsp;</span><span class="v C111_33" data-id="C111_33">Oleh itu, saudara-saudaraku, apabila kamu berhimpun untuk makan, tunggulah satu sama lain sebelum bermula. </span>
<span class="v-num v-34">34&nbsp;</span><span class="v C111_34" data-id="C111_34">Tetapi jika ada sesiapa yang lapar, makanlah dahulu di rumah, supaya perhimpunanmu tidak mendatangkan hukuman. Hal-hal lain akan kuatur ketika aku datang kelak.

</span>
</div>

</div>
<div class="footer"><div class="nav">
<a class="prev" href="C110.html">&lt;</a>
<a class="home" href="index.html">=</a>
<a class="next" href="C112.html">&gt;</a>
</div></div>
</body>
</html>