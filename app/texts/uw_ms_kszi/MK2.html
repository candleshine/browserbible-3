<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Mark 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Kitab Suci Zabur Injil</a><a class="location" href="MK.html">Mark 2</a><a class="prev" href="MK1.html">&lt;</a>
<a class="home" href="index.html">=</a>
<a class="next" href="MK3.html">&gt;</a>
</div></div>
<div class="section chapter MK MK2 uw_ms_kszi ms" dir="ltr" lang="ms" data-id="MK2" data-nextid="MK3" data-previd="MK1">
<div class="c">2</div>
<div class="s1">Isa menyembuhkan seorang lumpuh</div>
<div class="p">
<span class="v-num v-1">1&nbsp;</span><span class="v MK2_1" data-id="MK2_1">Beberapa hari kemudian, Isa pulang ke Kapernaum dan tersebarlah khabar itu.</span>
<span class="v-num v-2">2&nbsp;</span><span class="v MK2_2" data-id="MK2_2">Ramailah orang datang berhimpun di rumah tempat Dia tinggal itu, sehingga penuh sesak sampai ke pintu. Isa pun menyampaikan firman kepada mereka.</span>
<span class="v-num v-3">3&nbsp;</span><span class="v MK2_3" data-id="MK2_3">Datanglah empat orang mengusung seorang yang lumpuh.</span>
<span class="v-num v-4">4&nbsp;</span><span class="v MK2_4" data-id="MK2_4">Oleh sebab kesasakan itu, mereka tidak dapat membawanya kepada Isa. Oleh itu mereka membuka bumbung rumah betul-betul di atas tempat Isa berada lalu menurunkan orang lumpuh yang terbaring di atas tikar.</span>
<span class="v-num v-5">5&nbsp;</span><span class="v MK2_5" data-id="MK2_5">Melihat iman mereka yang begitu teguh, Isa berkata kepada orang lumpuh itu, ‘Anak-Ku, dosamu telah diampunkan.’</span>
</div>
<div class="p">
<span class="v-num v-6">6&nbsp;</span><span class="v MK2_6" data-id="MK2_6">Guru-guru Taurat yang duduk di situ berkata dalam hati,</span>
<span class="v-num v-7">7&nbsp;</span><span class="v MK2_7" data-id="MK2_7">‘Lancangnya dia mengkufuri Allah! Tiada siapa boleh mengampunkan dosa kecuali Allah!’</span>
</div>
<div class="p">
<span class="v-num v-8">8&nbsp;</span><span class="v MK2_8" data-id="MK2_8">Tetapi Isa segera mengetahui dalam roh-Nya bahawa mereka berfikir demikian lalu berkata, ‘Mengapa kamu berfikir begitu?</span>
<span class="v-num v-9">9&nbsp;</span><span class="v MK2_9" data-id="MK2_9">Manakah yang lebih mudah dikatakan: “Dosamu telah diampunkan,” atau, “Bangun, angkat tikarmu dan berjalanlah”?</span>
<span class="v-num v-10">10&nbsp;</span><span class="v MK2_10" data-id="MK2_10">Tetapi supaya kamu tahu bahawa di bumi ini Putera Insan berkuasa mengampunkan dosa...’ Berkatalah Dia kepada orang lumpuh itu,</span>
<span class="v-num v-11">11&nbsp;</span><span class="v MK2_11" data-id="MK2_11">‘Aku berkata kepadamu, bangun, angkat tikarmu, dan pulanglah.’</span>
<span class="v-num v-12">12&nbsp;</span><span class="v MK2_12" data-id="MK2_12">Di hadapan mata mereka semua, orang lumpuh itu bangun, mengangkat tikarnya lalu segera berjalan ke luar. Semua orang di situ kehairanan lalu memuji Allah. Mereka berkata, ‘Belum pernah kami lihat kejadian begini!’</span>
</div>
<div class="s1">Panggilan Lewi</div>
<div class="p">
<span class="v-num v-13">13&nbsp;</span><span class="v MK2_13" data-id="MK2_13">Isa pergi lagi ke pinggir laut. Ramai orang datang kepada-Nya lalu Dia mengajar mereka.</span>
<span class="v-num v-14">14&nbsp;</span><span class="v MK2_14" data-id="MK2_14">Ketika Isa berjalan di situ, Dia terpandang seorang pemungut cukai bernama Lewi anak Alfeus sedang duduk di tempat kerjanya. Isa berkata kepadanya, ‘Ikutlah Aku,’ lalu Lewi bangun mengikut-Nya.</span>
</div>
<div class="p">
<span class="v-num v-15">15&nbsp;</span><span class="v MK2_15" data-id="MK2_15">Selepas itu Isa makan di rumah Lewi. Ramai pemungut cukai dan ‘orang berdosa’ mengikut Isa dan ramai antara mereka turut makan bersama Isa serta para pengikut-Nya.</span>
<span class="v-num v-16">16&nbsp;</span><span class="v MK2_16" data-id="MK2_16">Apabila hal ini dilihat oleh sebilangan guru Taurat daripada golongan Farisi, mereka bertanya kepada para pengikut Isa: ‘Mengapa dia makan bersama pemungut cukai dan “orang berdosa”?’</span>
</div>
<div class="p">
<span class="v-num v-17">17&nbsp;</span><span class="v MK2_17" data-id="MK2_17">Isa mendengar pertanyaan itu lalu menjawab, ‘Orang sakitlah yang memerlukan tabib, bukannya orang sihat. Aku datang bukan untuk memanggil orang yang benar, tetapi orang berdosa.’</span>
</div>
<div class="s1">Berpuasa</div>
<div class="p">
<span class="v-num v-18">18&nbsp;</span><span class="v MK2_18" data-id="MK2_18">Pada suatu masa ketika para pengikut Yahya Pengimad dan pengikut orang Farisi berpuasa, beberapa orang datang kepada Isa lalu bertanya, ‘Pengikut Yahya Pengimad dan pengikut orang Farisi sedang berpuasa, mengapa pengikut-Mu tidak?’</span>
</div>
<div class="p">
<span class="v-num v-19">19&nbsp;</span><span class="v MK2_19" data-id="MK2_19">Isa menjawab, ‘Adakah tetamu di majlis jamuan kahwin berpuasa? Tentu tidak, selagi pengantin lelaki masih bersama mereka, tidaklah mereka berpuasa.</span>
<span class="v-num v-20">20&nbsp;</span><span class="v MK2_20" data-id="MK2_20">Tetapi akan tiba saatnya pengantin lelaki dibawa pergi meninggalkan mereka. Ketika itulah mereka berpuasa.</span>
</div>
<div class="p">
<span class="v-num v-21">21&nbsp;</span><span class="v MK2_21" data-id="MK2_21">‘Tiada siapa menggunakan kain baru untuk menampal pakaian lama, kerana kain baru itu akan mengecut dan semakin koyaklah pakaian lama.</span>
<span class="v-num v-22">22&nbsp;</span><span class="v MK2_22" data-id="MK2_22">Begitu juga, tiada siapa menuangkan air anggur yang baru ke dalam bekas kulit yang lama. Kalau dilakukan, air anggur baru akan memecahkan bekas lama, dan kedua-duanya terbuang. Air anggur baru mesti dituangkan ke dalam bekas yang baru.’</span>
</div>
<div class="s1">Isa dan hari Sabat</div>
<div class="p">
<span class="v-num v-23">23&nbsp;</span><span class="v MK2_23" data-id="MK2_23">Pada suatu hari Sabat, Isa dan para pengikut-Nya berjalan melalui ladang gandum. Para pengikut-Nya mula memetik beberapa tangkai bijirin gandum.</span>
<span class="v-num v-24">24&nbsp;</span><span class="v MK2_24" data-id="MK2_24">Sebilangan orang Farisi berkata kepada Isa, ‘Lihatlah, para pengikutmu melanggar hukum Taurat pada hari Sabat!’</span>
</div>
<div class="p">
<span class="v-num v-25">25&nbsp;</span><span class="v MK2_25" data-id="MK2_25">Isa menjawab, ‘Tidakkah kamu membaca apa yang dilakukan oleh Daud semasa dia dan anak buahnya kekurangan dan kelaparan?</span>
<span class="v-num v-26">26&nbsp;</span><span class="v MK2_26" data-id="MK2_26">Dia masuk ke khemah Allah sewaktu Abiatar berjawat sebagai Imam Besar lalu makan roti persembahan, meskipun perbuatan itu dilarang kerana hanya imam dibenarkan makan roti itu. Daud juga memberikan roti itu kepada mereka yang ada bersamanya.’</span>
</div>
<div class="p">
<span class="v-num v-27">27&nbsp;</span><span class="v MK2_27" data-id="MK2_27">Isa menambah, ‘Hari Sabat diwujudkan untuk manusia, bukannya manusia diwujudkan untuk hari Sabat.</span>
<span class="v-num v-28">28&nbsp;</span><span class="v MK2_28" data-id="MK2_28">Jadi Putera Insan juga Junjungan atas hari Sabat.’</span>
</div>

</div>
<div class="footer"><div class="nav">
<a class="prev" href="MK1.html">&lt;</a>
<a class="home" href="index.html">=</a>
<a class="next" href="MK3.html">&gt;</a>
</div></div>
</body>
</html>