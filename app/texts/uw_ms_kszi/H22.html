<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 Thessalonians 2 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="H2.html">Kitab Suci Zabur Injil</a><a class="location" href="H2.html">2 Thessalonians 2</a><a class="prev" href="H21.html">&lt;</a>
<a class="home" href="index.html">=</a>
<a class="next" href="H23.html">&gt;</a>
</div></div>
<div class="section chapter H2 H22 uw_ms_kszi ms" dir="ltr" lang="ms" data-id="H22" data-nextid="H23" data-previd="H21">
<div class="c">2</div>
<div class="s1">Manusia keleluasaan</div>
<div class="p">
<span class="v-num v-1">1&nbsp;</span><span class="v H22_1" data-id="H22_1">Sekarang, saudara-saudaraku, tentang kedatangan Junjungan kita Isa al-Masih dan betapa kita akan dikumpulkan bersama-Nya kelak, kami menyerumu, </span>
<span class="v-num v-2">2&nbsp;</span><span class="v H22_2" data-id="H22_2">janganlah kamu mudah keliru atau goyah jika orang berkata hari Tuhan sudah tiba kerana kononnya kami yang mengatakan begitu melalui nubuat, ajaran atau surat. </span>
<span class="v-num v-3">3&nbsp;</span><span class="v H22_3" data-id="H22_3">Jangan sekali-kali biarkan sesiapa memperdayamu kerana hari itu tidak akan datang sebelum berlakunya kemurtadan dan manusia keleluasaan, iaitu anak kebinasaan menampilkan diri. </span>
<span class="v-num v-4">4&nbsp;</span><span class="v H22_4" data-id="H22_4">Dia akan menentang dan meninggikan dirinya daripada semua yang disembah manusia. Dia akan duduk di dalam rumah ibadat Allah dan mengisytiharkan dirinya sebagai Allah.</span>
</div>
<div class="p">
<span class="v-num v-5">5&nbsp;</span><span class="v H22_5" data-id="H22_5">Ingatkah kamu ketika aku masih bersamamu dahulu, aku telah memberitahumu segala ini? </span>
<span class="v-num v-6">6&nbsp;</span><span class="v H22_6" data-id="H22_6">Kini kamu tahu apa yang menahannya sekarang, iaitu manusia itu akan tampil pada waktu yang telah ditentukan baginya. </span>
<span class="v-num v-7">7&nbsp;</span><span class="v H22_7" data-id="H22_7">Kuasa rahsia keleluasaan sudahpun mula bertindak. Hanya yang menahannya sekarang akan terus berbuat demikian sehingga disingkirkan. </span>
<span class="v-num v-8">8&nbsp;</span><span class="v H22_8" data-id="H22_8">Kemudian manusia leluasa itu akan ternyata dan Junjungan Isa akan membunuhnya dengan hembusan nafas dari mulut-Nya dan membinasakannya dengan sinar gemilang kedatangan-Nya. </span>
<span class="v-num v-9">9&nbsp;</span><span class="v H22_9" data-id="H22_9">Datangnya manusia leluasa itu adalah hasil usaha Iblis, dengan membawa kuasa, alamat dan keajaiban palsu, </span>
<span class="v-num v-10">10&nbsp;</span><span class="v H22_10" data-id="H22_10">serta tipu helah durjana untuk menyesatkan orang yang binasa kerana mereka enggan menerima dan mengasihi kebenaran yang dapat menyelamatkan mereka. </span>
<span class="v-num v-11">11&nbsp;</span><span class="v H22_11" data-id="H22_11">Oleh yang demikian Allah menghantar pengaruh yang akan menyesatkan mereka sehingga mereka mempercayai apa yang tidak benar. </span>
<span class="v-num v-12">12&nbsp;</span><span class="v H22_12" data-id="H22_12">Dengan itu semua yang tidak mempercayai apa yang benar dan gembira melakukan perkara yang salah akan dihukum.</span>
</div>
<div class="s1">Berdiri dengan kukuh</div>
<div class="p">
<span class="v-num v-13">13&nbsp;</span><span class="v H22_13" data-id="H22_13">Tetapi kami mesti sentiasa bersyukur kepada Allah kerana kamu, saudara-saudara yang dikasihi oleh Tuhan, kerana dari mulanya Allah telah memilih kamu untuk diselamatkan melalui penyucian dengan Roh Suci dan kepercayaan terhadap apa yang benar. </span>
<span class="v-num v-14">14&nbsp;</span><span class="v H22_14" data-id="H22_14">Allah memanggil kamu melalui Injil yang kami sampaikan kepadamu, supaya mendapat kemuliaan Junjungan kita Isa al-Masih. </span>
<span class="v-num v-15">15&nbsp;</span><span class="v H22_15" data-id="H22_15">Oleh itu, saudara-saudaraku, berdirilah dengan kukuh dan berpegang teguh kepada segala ajaran yang telah kami sampaikan secara lisan atau melalui surat.</span>
</div>
<div class="p">
<span class="v-num v-16">16&nbsp;</span><span class="v H22_16" data-id="H22_16">Semoga Junjungan kita Isa al-Masih sendiri dan Allah Bapa kita, yang mengasihi kita dan menetapkan hati serta meneguhkan harapan kita selama-lamanya dengan kasih kurnia-Nya, </span>
<span class="v-num v-17">17&nbsp;</span><span class="v H22_17" data-id="H22_17">memberimu perangsang dan kekuatan untuk berbuat dan mengatakan yang baik.</span>
</div>

</div>
<div class="footer"><div class="nav">
<a class="prev" href="H21.html">&lt;</a>
<a class="home" href="index.html">=</a>
<a class="next" href="H23.html">&gt;</a>
</div></div>
</body>
</html>