<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 25 (KSZI)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Kitab Suci Zabur Injil</a><a class="location" href="MT.html">Matthew 25</a><a class="prev" href="MT24.html">&lt;</a>
<a class="home" href="index.html">=</a>
<a class="next" href="MT26.html">&gt;</a>
</div></div>
<div class="section chapter MT MT25 uw_ms_kszi ms" dir="ltr" lang="ms" data-id="MT25" data-nextid="MT26" data-previd="MT24">
<div class="c">25</div>
<div class="s1">Ibarat sepuluh anak dara</div>
<div class="p">
<span class="v-num v-1">1&nbsp;</span><span class="v MT25_1" data-id="MT25_1">‘Kerajaan syurga ibarat sepuluh orang anak dara yang membawa lampu dan berjalan keluar untuk menyambut pengantin lelaki.</span>
<span class="v-num v-2">2&nbsp;</span><span class="v MT25_2" data-id="MT25_2">Lima orang daripada mereka itu bijak manakala yang lima lagi kurang berakal.</span>
<span class="v-num v-3">3&nbsp;</span><span class="v MT25_3" data-id="MT25_3">Yang kurang berakal membawa lampu sahaja tanpa bekalan minyak.</span>
<span class="v-num v-4">4&nbsp;</span><span class="v MT25_4" data-id="MT25_4">Yang bijak membawa bekalan minyak bersama lampu.</span>
<span class="v-num v-5">5&nbsp;</span><span class="v MT25_5" data-id="MT25_5">Apabila pengantin lelaki lewat tiba, mereka semuanya mengantuk lalu tertidur.</span>
</div>
<div class="p">
<span class="v-num v-6">6&nbsp;</span><span class="v MT25_6" data-id="MT25_6">‘Pada waktu tengah malam terdengar seruan, “Pengantin lelaki sudah dekat; pergilah menyambutnya!”</span>
</div>
<div class="p">
<span class="v-num v-7">7&nbsp;</span><span class="v MT25_7" data-id="MT25_7">‘Kesemua anak dara itu pun membetul-betulkan lampu mereka.</span>
<span class="v-num v-8">8&nbsp;</span><span class="v MT25_8" data-id="MT25_8">Yang kurang berakal berkata kepada yang bijak, “Berilah kami minyakmu itu sedikit, kerana lampu kami hampir padam.”</span>
</div>
<div class="p">
<span class="v-num v-9">9&nbsp;</span><span class="v MT25_9" data-id="MT25_9">‘Tetapi yang bijak menjawab, “Kami tidak dapat memberimu, nanti tidak cukup minyak ini; pergilah beli minyak daripada penjual.”</span>
</div>
<div class="p">
<span class="v-num v-10">10&nbsp;</span><span class="v MT25_10" data-id="MT25_10">‘Sementara yang kurang berakal pergi membeli minyak, pengantin lelaki pun sampai. Semua mereka yang sudah sedia terus mengiringinya ke majlis perkahwinan, maka pintu pun ditutup.</span>
</div>
<div class="p">
<span class="v-num v-11">11&nbsp;</span><span class="v MT25_11" data-id="MT25_11">‘Kemudian barulah anak dara yang berlima lagi itu tiba lalu berseru, “Tuan, tuan, bukalah pintu untuk kami!”</span>
</div>
<div class="p">
<span class="v-num v-12">12&nbsp;</span><span class="v MT25_12" data-id="MT25_12">‘Tetapi pengantin lelaki berkata, “Sesungguhnya aku tidak mengenalmu.”</span>
</div>
<div class="p">
<span class="v-num v-13">13&nbsp;</span><span class="v MT25_13" data-id="MT25_13">‘Oleh itu berjaga-jagalah, kerana kamu tidak tahu hari dan waktunya Putera Insan datang.</span>
</div>
<div class="s1">Ibarat tentang wang emas</div>
<div class="p">
<span class="v-num v-14">14&nbsp;</span><span class="v MT25_14" data-id="MT25_14">‘Kerajaan syurga boleh juga diibaratkan demikian: Seorang lelaki hendak pergi ke tanah asing yang jauh, lalu memanggil hamba-hambanya untuk berpesan menjaga hartanya.</span>
<span class="v-num v-15">15&nbsp;</span><span class="v MT25_15" data-id="MT25_15">Kepada yang seorang dia memberi lima keping wang emas, kepada seorang lagi dua keping, kepada yang seorang lagi sekeping, masing-masing menurut kebolehannya. Setelah itu dia pun bertolak.</span>
<span class="v-num v-16">16&nbsp;</span><span class="v MT25_16" data-id="MT25_16">Hamba yang menerima lima keping emas itu memperniagakannya, lalu mendapat untung lima keping emas lagi.</span>
<span class="v-num v-17">17&nbsp;</span><span class="v MT25_17" data-id="MT25_17">Demikian juga yang menerima dua keping emas, dia mendapat laba dua keping lagi.</span>
<span class="v-num v-18">18&nbsp;</span><span class="v MT25_18" data-id="MT25_18">Tetapi yang menerima sekeping itu menggali lubang dan menyembunyikan wang tuannya di situ.</span>
</div>
<div class="p">
<span class="v-num v-19">19&nbsp;</span><span class="v MT25_19" data-id="MT25_19">‘Selepas beberapa lama, tuan kepada hamba-hamba itu pulang lalu menyelesaikan kira-kira dengan mereka.</span>
<span class="v-num v-20">20&nbsp;</span><span class="v MT25_20" data-id="MT25_20">Hamba yang menerima lima keping wang emas dahulu membawakan lima keping lagi sambil berkata, “Tuan, tuan telah memberiku lima keping wang emas. Lihatlah, aku telah mendapatkan lima keping lagi dengannya.”</span>
</div>
<div class="p">
<span class="v-num v-21">21&nbsp;</span><span class="v MT25_21" data-id="MT25_21">‘Tuannya berkata kepadanya, “Syabas, wahai hamba yang baik dan setia. Kamu setia mengurus yang sedikit, maka aku akan memberimu kuasa mengendalikan yang banyak. Nikmatilah kebahagiaan kurnia tuanmu.”</span>
</div>
<div class="p">
<span class="v-num v-22">22&nbsp;</span><span class="v MT25_22" data-id="MT25_22">‘Yang telah menerima dua keping wang emas pula datang lalu berkata, “Tuan, tuan telah memberiku dua keping wang emas. Lihatlah, aku telah mendapatkan dua keping lagi dengannya.”</span>
</div>
<div class="p">
<span class="v-num v-23">23&nbsp;</span><span class="v MT25_23" data-id="MT25_23">‘Tuannya berkata kepadanya, “Syabas, wahai hamba yang baik dan setia. Kamu setia mengurus yang sedikit. Aku akan memberimu kuasa mengendalikan yang banyak. Nikmatilah kebahagiaan kurnia tuanmu.”</span>
</div>
<div class="p">
<span class="v-num v-24">24&nbsp;</span><span class="v MT25_24" data-id="MT25_24">‘Kemudian hamba yang menerima sekeping wang emas itu datang lalu berkata, “Tuan, aku tahu tuan berhati batu. Tuan menuai tanpa menyemai, memungut hasil tanpa menabur benih.</span>
<span class="v-num v-25">25&nbsp;</span><span class="v MT25_25" data-id="MT25_25">Jadi aku takut, lalu kusorokkan wang emas tuan itu di dalam tanah. Lihat, itulah hak milik tuan.”</span>
</div>
<div class="p">
<span class="v-num v-26">26&nbsp;</span><span class="v MT25_26" data-id="MT25_26">‘Tetapi tuannya menjawab, “Hai hamba yang jahat dan pemalas, kamu tahu aku menuai tanpa menyemai, memungut hasil tanpa menabur benih.</span>
<span class="v-num v-27">27&nbsp;</span><span class="v MT25_27" data-id="MT25_27">Oleh itu sepatutnya kamu simpan wang itu di dalam bank, supaya ketika aku pulang, aku menerima wang itu dengan faedahnya.</span>
</div>
<div class="p">
<span class="v-num v-28">28&nbsp;</span><span class="v MT25_28" data-id="MT25_28">‘ “Sekarang, wang sekeping itu kusuruh ambil daripadamu dan berikan kepada yang mempunyai sepuluh keping wang emas.</span>
<span class="v-num v-29">29&nbsp;</span><span class="v MT25_29" data-id="MT25_29">Demikianlah, kepada setiap orang yang ada, akan diberi lebih lagi, menjadikan dia penuh dengan kelimpahan; sebaliknya orang yang tidak ada, apa yang ada padanya pun akan diambil.</span>
<span class="v-num v-30">30&nbsp;</span><span class="v MT25_30" data-id="MT25_30">Buangkan hamba yang tidak berguna ini ke dalam kegelapan di luar. Di sana akan terdapat ratapan dan kertakan gigi.”</span>
</div>
<div class="s1">Hukuman</div>
<div class="p">
<span class="v-num v-31">31&nbsp;</span><span class="v MT25_31" data-id="MT25_31">‘Apabila Putera Insan datang dengan segala kemuliaan-Nya, diiringi sekalian malaikat suci, Dia akan duduk di atas takhta kemuliaan-Nya.</span>
<span class="v-num v-32">32&nbsp;</span><span class="v MT25_32" data-id="MT25_32">Semua bangsa akan berhimpun di hadapan-Nya, dan Dia akan mengasing-asingkan mereka, sebagaimana gembala mengasing-asingkan domba daripada kambing.</span>
<span class="v-num v-33">33&nbsp;</span><span class="v MT25_33" data-id="MT25_33">Dia akan meletakkan domba di sebelah kanan-Nya dan kambing di sebelah kiri-Nya.</span>
</div>
<div class="p">
<span class="v-num v-34">34&nbsp;</span><span class="v MT25_34" data-id="MT25_34">‘Kemudian Raja itu akan berkata kepada mereka yang di sebelah kanan-Nya, “Marilah, kamu yang diberkati oleh Bapa-Ku! Warisilah kerajaan yang telah disediakan untukmu sejak dunia dicipta.</span>
<span class="v-num v-35">35&nbsp;</span><span class="v MT25_35" data-id="MT25_35">Kerana Aku lapar dan kamu memberi-Ku makanan; Aku dahaga dan kamu memberi-Ku minuman; Aku orang asing dan kamu menerima-Ku masuk ke rumahmu;</span>
<span class="v-num v-36">36&nbsp;</span><span class="v MT25_36" data-id="MT25_36">Aku tidak berpakaian dan kamu memberi-Ku pakaian; Aku sakit dan kamu melawat-Ku; Aku di dalam penjara dan kamu datang kepada-Ku.”</span>
</div>
<div class="p">
<span class="v-num v-37">37&nbsp;</span><span class="v MT25_37" data-id="MT25_37">‘Orang yang benar itu pun bertanya, “Junjungan, bilakah kami melihat-Mu lapar dan memberi-Mu makanan, melihat-Mu dahaga dan memberi-Mu minuman?</span>
<span class="v-num v-38">38&nbsp;</span><span class="v MT25_38" data-id="MT25_38">Bilakah kami melihat-Mu orang asing dan menerima-Mu masuk ke rumah, melihat-Mu tidak berpakaian dan memberi-Mu pakaian?</span>
<span class="v-num v-39">39&nbsp;</span><span class="v MT25_39" data-id="MT25_39">Bila pula kami melihat-Mu sakit, atau di dalam penjara, dan datang kepada-Mu?”</span>
</div>
<div class="p">
<span class="v-num v-40">40&nbsp;</span><span class="v MT25_40" data-id="MT25_40">‘Raja akan menjawab, “Sesungguhnya, Aku berkata kepadamu, apabila kamu melakukannya kepada yang paling kecil antara saudara-saudara-Ku ini, ertinya kamu melakukannya kepada-Ku.”</span>
</div>
<div class="p">
<span class="v-num v-41">41&nbsp;</span><span class="v MT25_41" data-id="MT25_41">‘Selepas itu Dia akan berkata kepada mereka yang di sebelah kiri-Nya, “Nyahlah dari sisiku, kamu yang terlaknat, ke dalam api abadi yang telah disediakan untuk Iblis dan para penyokongnya;</span>
<span class="v-num v-42">42&nbsp;</span><span class="v MT25_42" data-id="MT25_42">kerana Aku lapar dan kamu tidak memberi-Ku makanan; Aku dahaga dan kamu tidak memberi-Ku minuman.</span>
<span class="v-num v-43">43&nbsp;</span><span class="v MT25_43" data-id="MT25_43">Aku orang asing dan kamu tidak menerima-Ku masuk ke rumahmu; Aku tidak berpakaian dan kamu tidak memberi-Ku pakaian; Aku sakit, Aku di dalam penjara, dan kamu tidak melawat-Ku.”</span>
</div>
<div class="p">
<span class="v-num v-44">44&nbsp;</span><span class="v MT25_44" data-id="MT25_44">‘Mereka akan berkata, “Junjungan kami, bilakah kami melihat-Mu lapar, atau dahaga, orang asing, atau tidak berpakaian, atau sakit, atau di dalam penjara, dan tidak mengambil berat tentang-Mu?”</span>
</div>
<div class="p">
<span class="v-num v-45">45&nbsp;</span><span class="v MT25_45" data-id="MT25_45">‘Dia akan menjawab, “Sesungguhnya, Aku berkata kepadamu, apabila kamu tidak melakukannya kepada yang paling kecil antara saudara-saudara-Ku ini, ertinya kamu tidak melakukannya kepada-Ku.”</span>
</div>
<div class="p">
<span class="v-num v-46">46&nbsp;</span><span class="v MT25_46" data-id="MT25_46">‘Mereka itu akan menanggung azab hukuman selama-lamanya, manakala mereka yang benar akan menikmati hidup kekal.’</span>
</div>

</div>
<div class="footer"><div class="nav">
<a class="prev" href="MT24.html">&lt;</a>
<a class="home" href="index.html">=</a>
<a class="next" href="MT26.html">&gt;</a>
</div></div>
</body>
</html>